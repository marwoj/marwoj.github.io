## Rozdział #7: Inversion

Zamiast zastanawiać się jakie konsekwencje mogą mieć nasze decyzje — można przyjąć pewne konsekwencje i zastanowić się,
jak wyglądałaby rzeczywistość, gdyby faktycznie doszło do tego, nad czym się zastanawiamy.

Zamiast dążyć do celu, szukając argumentów podpierających decyzję, warto się zastanowić przede wszystkim, czego na pewno
chcemy uniknąć i drogą eliminacji możemy wybrać rozwiązanie.

Przykład odwrócenia przedstawia Arthur Conan Doyle w książce Skandal w Bohemii, gdzie Sherlock Holmes, zamiast
poszukiwać zdjęć kompromitujących króla, symuluje pożar. Wie, że jeśli śpiewaczka operowa Irene Adler posiada te
zdjęcia, w razie pożaru będzie chroniła miejsce, gdzie je ukryła, naprowadzając detektywa na trop.

Ciekawym przykładem odwrócenia jest kampania reklamowa papierosów marki Lucky Strike z lat 20'. Edward Bernays zaczął
kreować świat takim, jaki byłby, gdyby palenie wśród kobiet było społecznie akceptowalne. Płacił dziennikarzom za
artykuły gdzie na zdjęciach widniały palące kobiety, zatrudniał kobiety, żeby w trakcie wydarzeń transmitowanych na żywo
w telewizji ostentacyjnie paliły papierosy, przekonywał producentów mebli, żeby montowali popielniczki w meblach
kuchennych. Tak wykreowany świat stał się normą.

Inny przykład odwrócenia to stworzone przez Johna Bogle indeksy inwestycyjne. Zamiast próbować pokonać rynek, indeksy
starają się zminimalizować stratę — tym samym pokonując inwestorów, którzy w większości tracą.
