## Rozdział #1: The map is not a territory

Mapa jest uproszczeniem rzeczywistości — wybiera wycinek otaczającego nas świata i stara się zaprezentować go
w zrozumiałej formie. Żeby mapa miała sens, musi nastąpić redukcja informacji zbędnych, zachowując te istotne i
użyteczne.

Mówiąc o mapie, możemy mieć na myśli mapę terenu, samochodową służącą do nawigacji, plan metra, ale i raporty finansowe,
podsumowania, sprawozdania, infografiki, czy nawet stereotypy.

Mając w ręku mapę — nasze naturalne dążenie do prostoty każe nam polegać na tej łatwej do przyswojenia formie. Musimy
być jednak świadomi jej ograniczeń:

- Mapa redukuje informacje — żeby mieć pełniejszy obraz, musimy obserwować otaczający
  nas świat i musimy być otwarci na feedback z niego płynący.
- Rzeczywistość się zmienia, mapa niekoniecznie. Warto zadbać o jej aktualność.
- Patrząc na mapę, warto uwzględnić kartografa — kto i po co stworzył mapę.

Na koniec, warto mieć świadomość, że mapy wpływają na otaczający nas świat, kreują jego postrzeganie. Należy zatem
korzystać z dobrych map i należy być ostrożnym, kiedy dostajemy je do ręki.

---
### Tragedia wspólnego pastwiska — side note

Pasterze wypasający owce, mają dy dyspozycji wspólne zasoby w postaci pastwiska. Kalkulacja czy powiększyć stado, z
punktu widzenia pasterza przedstawia się następująco:

- pasterz zyskuje jedną owcę: +1
- owca obciąża pastwisko, dla każdego pasterza w tym samym stopniu: 1/n (gdzie n to liczba pasterzy)

Kalkulacja jest prosta i każdy dochodzi do tego samego wniosku — opłaca się powiększyć stado. Doprowadza to do
eksploatacji zasobów, rujnując pastwisko.
