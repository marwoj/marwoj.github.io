## Rozdział #4: Thought Experiment

Eksperyment myślowy to narzędzie, które wykorzystujemy na co dzień, prognozując i przewidując rezultaty.
Eksperyment wykonany poprawnie składa się z kilku kroków

- pytania
- gromadzenia wiedzy
- hipotezy
- testu myślowego
- analizy wyników
- porównania wyników z hipotezą

Eksperyment myślowy pozwala usunąć ograniczenia fizyczne, geograficzne, czasowe itp. Pozwala poszukiwać rozwiązań
nieintuicyjnych, wykraczających poza nasze ramy myślowe.

Wyobrażając sobie łamanie fizycznych granic, można podważać istniejące prawa. Kiedy Einstein przeprowadził eksperyment
myślowy ze spadającą windą oraz windą ciągniętą z tym samym przyspieszeniem w kosmosie, wyciągnął wnioski, które
doprowadziły go do skonstruowania relatywistyki.

Jeśli jednak nie jesteśmy fizykami teoretycznymi, na co dzień nie zastanawiamy się nad prawami rządzącymi naszym
światem.

Z eksperymentu myślowego korzystamy jednak na co dzień, wyobrażając sobie alternatywne wersje historii. Zastanawiamy się
co by było, gdybym zmienił pracę itp. W przypadku historii należy być ostrożnym, bo nasza rzeczywistość jest systemem
chaotycznym, gdzie drobna zmiana może doprowadzić do zgoła odmiennych rezultatów. Rozważając alternatywne wersje
historii, nie możemy ignorować roli przypadku.

### Zasłona niewiedzy
Ciekawym przykłądem eksperymentu myślowego jest eksperyment "veil of ignorance" czyli "zasłona niewiedzy", który
zaproponował filozof John Rawls.
Przy planowaniu struktury społecznej, n.p.: przy planowaniu miejskim, planista powinien wcielić się różne role, ponieważ
zakłada, że nie wie, jaką funkcję będzie ostatecznie pełnił w stworzonej społeczności. 
Dzięki temu wypracowuje rozwiązanie sprawiedliwe społecznie, biorące pod uwagę potrzeby wszystkich grup społecznych. 
Decyzja tak podjęta jest nie tylko bezstronna, ale i kompetentna. 
