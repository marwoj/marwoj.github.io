## Rozdział #3: First Principles Thinking

Aksjomaty to pierwotne zasady dla wybranej domeny, z których można wyprowadzić zasady bardziej skomplikowane.
Kierując się aksjomatami, budujemy bardziej złożone decyzje na prawdach, które leżą u podstawy.

Żeby zidentyfikować te pierwotne zasady, można skorzystać z dwóch technik.
Pierwsza to **pytania Sokratejskie**, które można przedstawić jako kilkustopniowy etap

1. Wyjaśnienie swojego sposobu myślenia — Dlaczego tak myślę? Co dokładnie myślę?
2. Podważanie założeń — Skąd wiem, że to prawda? Co by było, gdybym myślał inaczej?
3. Poszukiwanie dowodów — Jak mogę poprzeć swój sposób myślenia? Jakie są źródła?
4. Rozważanie alternatywnych perspektyw — Co mogą myśleć inni? Skąd wiem, że mam rację?
5. Analizowanie konsekwencji i implikacji — Co się stanie, jeśli się mylę?
6. Kwestionowanie pierwotnych pytań — Dlaczego tak myślałem? Czy miałem rację? Jakie wnioski mogę wyciągnąć?

Druga to technika **Five Whys**
Polega ona za zadaniu (około) pięciu pytań, tłumaczących, dlaczego jest tak, jak uważam. Jeśli w trakcie
zadawania pytań napotkamy na odpowiedź — "bo tak działa świat", "zawsze tak było" itp., znaczy to,
że opieramy się na założeniach lub opinii.

Początkowo techniki te spowalniają podejmowanie decyzji, długofalowo jednak budujemy dzięki nim solidne podstawy,
ułatwiające sprawne podejmowanie dobrych decyzji w przyszłości.

Chcąc wprowadzić innowację, musimy zrozumieć, dlaczego coś działą a coś innego nie działa. Bez tego zrozumienia,
jedynie kopiujemy bezmyślne rozwiązania. To z kolei uniemożliwia dalszy rozwój i czyni nas podatnymi
na napotykane problemy.

### Dogmat sterylnego żołądka

W latach 60 i 70 wrzody żołądka tłumaczono stresem. Podłoże bakteriologiczne odrzucano, bo podstawowa zasada brzmiała —
w żołądku z powodu kwasowości nie rozwijają się bakterie. Dopiero kiedy patolog Robin Warren odkrył bakterie w próbkach
z żołądka, razem z gastroenterologiem Barrym Marshallem mogli podważyć zasadę sterylnego żołądka. Odkrycie Helicobacter
pyroli obaliło dogmat i wywróciło do góry nogami myślenie o żołądku. To w dalszej kolejności pozwoliło na opracowanie
leczenia. Za swoje odkrycie otrzymali Nobla.
