---
layout: post
title:  "Inaczej - Radosław Kotarski. Rozdział #2: Motywacja"
author: wojciech
categories: [ Work-Life Balance ]
tags: [ main, inaczej, books ]
image: assets/images/inaczej/cover.jpg
comments: false
---
Moje krótkie podsumowanie książki Radka Kotarskiego — „Inaczej”. Książka jest przeglądem literatury, dotyczącej
produktywności oraz work-life balance. Warto poświęcić czas i zapoznać się dokładniej z jej treścią.
To podsumowanie powinno być jedynie zachętą.

> Od tego, jak spędzamy każdy dzień, zależy to, jak spędzamy całe życie.

## Rozdział #2: Motywacja

Motywację można podzielić na **wewnętrzną** i **zewnętrzną**. Pierwsza motywuje nas, bo satysfakcjonujące jest samo
wykonywanie czynności. W drugiej czynnik motywacyjny pochodzi z zewnątrz, np. wypłata.
Obydwa typy motywacji działają, jednak motywacja zewnętrzna nie pobudza kreatywności, zapału i zaangażowania. Niestety
jest często stosowana — np. oceny w szkole.

**Motywacja wewnętrzna połączona z motywacją zewnętrzną nie idą w parze.** Gdy je połączyć następuje ogólny spadek obu.
Jest to tak zwany efekt podkopania (undermining effect). Przykład: Brytyjski socjolog Richard Titmuss na początku lat 70
zasugerował, że oferowanie ludziom pieniędzy za oddawanie krwi spowoduje, że będą to robić mniej chętnie. Został
skrytykowany przez ekonomistów. Pomysł zweryfikowali szwedzcy naukowcy, potwierdzając teorię Titmussa. Wynagrodzenie za
krew działało tylko wtedy gdy pieniądze były przeznaczane na cele charytatywne.

**Jakie jest rozwiązanie?** Robisz to, co jest do zrobienia, koncentrujesz się na sensie wykonywanej pracy, a na koniec
miesiąca weryfikujesz tylko czy wynagrodzenie wpłynęło na konto. Tutaj można odnieść się do filozofii Ikigai _(z
japońskiego: powód życia)_, która zakłada znalezienie sensu i celu akurat w tym, co aktualnie robimy — można ten stan
określić stanem przepływu _(ang. flow)_.

**Nagrody niewygaszające motywacji to takie, które nie przekupują nas, byśmy coś zrobili.** Pojawiają się już po
skończonym zadaniu, np. spontaniczne wyjście do restauracji po dobrze wykonanej pracy. Dobrze też sprawdzają się
niespodziewane nagrody z zewnątrz

**Ludzie są z natury bardziej zmotywowani niż mniej** — pomyśl, ile rzeczy wykonujemy, zamiast po prostu odpoczywać?

**Motywacja to przede wszystkim biologia i chemia** — dopamina i serotonina kontrolują nasze ośrodki nagrody. Gdy
jesteśmy zmotywowani, długofalowo nasz organizm przyzwyczaja się do tych związków chemicznych i nie robią już one na nas
takiego wrażenia. Motywacja spada, dlatego warto szukać nowych źródeł motywacji.

### Więcej można dowiedzieć się tutaj:

- [Radek Kotarski - „Inaczej. Jak pracować mniej, ale lepiej i przyjemniej”](https://altenberg.pl/inaczej-radek-kotarski/)






