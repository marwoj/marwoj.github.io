---
layout: post
title:  "Technika Feynmana"
author: wojciech
categories: [ Work-Life Balance ]
image: assets/images/shorts/2022-06-27-feynman-technique.jpg
comments: false
---

Fizyk Richard Feynman, znany był z zamiłowania do wiedzy o otaczającym na świecie, a co istotniejsze — umiał tę wiedzę
przekazywać. Umiejętność ta wynikała ze sposobu, w jaki ten genialny noblista podchodził do uczenia się.

Nauka w rozumieniu Richarda Feynmana nie polegała na przeczytaniu książki i próbie jej zapamiętania. Ucząc się w ten
sposób, **uczymy się jedynie skomplikowanych pojęć** opisujących wybrane zagadnienie, bez
zrozumienia jego istoty. Ukrywamy naszą niewiedzę za kurtyną trudnych słów, licząc na to, że nikt nie zapyta o ich
znaczenie. Do tego skomplikowane pojęcia sprawiają, że uczymy się na pamięć — kiedy zapomnimy terminu,
zapominamy, czego się uczyliśmy.

Według Feynmana **nauka to przede wszystkim zdobywanie wiedzy, którą będzie można wykorzystać** w przeróżnych sytuacjach
— nieważne czy praktycznych, czy też teoretycznych — np. podczas dalszej nauki, tworząc analogię i powiązania. A to
wymaga już zrozumienia istoty zagadnienia.

Jak zatem uczyć się skutecznie, tak żeby wiedza z nami pozostała ? Richard Feynman proponuje.

## 1. Wytłumaczmy to tak jak dziecku

Weźmy kartkę papieru i u góry napiszmy to, czego chcemy się nauczyć. Na kartce opiszmy wszystko, co wiemy na wybrany
temat, tak jakbyśmy tłumaczyli to dziecku.

**Dlaczego na kartce?** Wtedy zbiór chaotycznych myśli układa się w logiczną strukturę.

**Dlaczego dziecku?** Wtedy używamy prostego języka, nie możemy się chować
za fasadą trudnych pojęć. Zaczynamy szukać powiązań i posługiwać się analogiami. Kiedy zaczniemy zadawać ulubione
pytanie dziecka — _**Dlaczego?**_, z pewnością pojawią się niejasności. Wtedy czas na najbardziej
interesującą część w procesie uczenia się, czyli zdobywanie nowej wiedzy.

## 2. Zidentyfikujmy i uzupełnij luki

Niejasności z punktu pierwszego to luki, które trzeba uzupełnić.
Może brakuje nam fragmentu uzupełniającego całość, czegoś nie jesteśmy w stanie wytłumaczyć, albo po prostu nie wiemy,
jak poszczególne klocki się łączą? Po uzupełnieniu luk można wrócić do punktu pierwszego i tak do skutku.

Wszystko, czego się nauczymy, notujmy na kartce papieru. Spróbujmy używać nowych, analogicznych pojęć. Da nam to swobodę
w przyszłości — kiedy będziemy chcieli przekazać to, czego się nauczyliśmy, nie będziemy musieli recytować z pamięci.

## 3. Zorganizujmy notatki i stwórzmy historię

Mając ręczne notatki, warto je uporządkować, a następnie stworzyć z nich ciekawą do opowiedzenia historię. Kiedy fakty
przybierają postać narracji, stają się mocniej ze sobą powiązane, a uczenie się to przecież tworzenie powiązań. Tak
utworzoną historię można przeczytać na głos i jeśli coś wyda się dziwne lub niezrozumiałe — wracamy
do punktu drugiego.

Istotne jest, żeby historia była ciągiem przyczynowo skutkowym, oraz żeby była ciekawa. Dzięki temu łatwiej będzie nam
ją zapamiętać oraz chętniej przekażemy ją dalej. Jako bonus, do tak uporządkowanych notatek będziemy mogli z
łatwością wrócić w przyszłości.

## 4. Przekażmy wiedzę dalej.

Napiszmy blog posta, utwórz wpis na LinkedIn lub Facebook, opowiedzmy komuś historię, którą stworzyliśmy. Jeśli uda nam
się kogoś zainteresować i przekonać, że wiemy, o czym mówimy — znaczy to, że osiągnęliśmy sukces — rozumiemy to,
czego się uczyliśmy. Do tego otrzymamy feedback oraz pytania. Pozwoli nam to zweryfikować swoją wiedzę w realnych
warunkach, a być może ktoś wskaże nam nowe obszary warte dalszych poszukiwań.

***

Stosując technikę Feynmana, poznajemy dogłębnie wybraną dziedzinę, a nie chowamy się za kurtyną skomplikowanych pojęć.
Kurtyną, która opadnie po pierwszym pytaniu _**Dlaczego?**_

### Więcej można przeczytać tutaj:

- [The Feynman Learning Technique — Farnam Street](https://fs.blog/feynman-learning-technique/)





