---
layout: post
title:  "Charles Proteus Steinmetz - granica między wiedzą, a intuicją"
author: wojciech
categories: [ Work-Life Balance ]
tags: [ main ]
image: assets/images/shorts/2022-07-04-charles-proteus-steinmetz.jpg
comments: false
---

## Gdzie leży granica między wiedzą a intuicją?

Poniższy tekst jest cytatem z książki _Niezwykłe perypetie odkryć i wynalazków, Juliusza Jerzego Herlingera._

***

Pewnego razu Charles Proteus Steinmetz został zaproszony jako konsultant do wielkiej elektrowni, w której właśnie
uruchomiono ogromny generator prądu zmiennego, a raczej chciano uruchomić. Agregat ów mimo wszelkich wysiłków
specjalistów wykazywał podczas pracy niebezpieczne drgania. Wzmacniano jego fundamenty, sprawdzano ułożyskowanie wirnika
i jego wyważenie... Wszystko na nic. Generator po uruchomieniu nadal wibrował, co mogło w każdej chwili wywołać
nieobliczalną w skutkach awarię.

Steinmetz obejrzał spokojnie ogromne urządzenie i wydał dyspozycje, które dyrekcję elektrowni wprawiła w niejakie
osłupienie

> Proszę mi tu przynieść składane łóżko, wysoką drabinę, kilka kawałków kredy i parę pism ilustrowanych. Potem proszę
> uruchomić generator i kazać wszystkim wyjść z hali.

Zaintrygowani pracownicy elektrowni bardzo byli ciekawi, jak Steinmetz usunie wibrację. Ci nieliczni, którym udało się
przedostać do hali, zobaczyli, że przez cały prawie czas leży na łóżku, wertuje kartki tygodników i nie zwraca,
zdawałoby się, żadnej uwagi na pracujący generator. Od czasu do czasu jednak wstawał, przystawiał do obudowy drabinę i
rysował na grubych płytach agregatu niewielkie krzyżyki.

Trwało to dwa dni, po czym Steinmetz kazał zatrzymać maszynę i oświadczył:
> Proszę skrócić uzwojenie wirnika o trzynaście zwojów.
> Polecenie oczywiście natychmiast wykonano i… generator odżył. Ani cienia wibracji.

W kilka dni później Steinmetz przysłał rachunek za konsultację na sumę tysiąca dolarów. Firma w nadziei, że dowie się
szczegółów dotyczących metody zastosowanej przez niego, zaproponowała mu szczegółowe opisanie w rachunku czynności
związanych z konsultacją.

> Proszę bardzo - oświadczył Steinmetz i po chwili położył na biurku dyrektora nowy egzemplarz rachunku:

* Za rysowanie kredą znaków...............................1$
* Za to, że wiedziałem, gdzie je rysować ........ 999$
* Razem ............................................................ 1000$

Gdyby to szczęście bądź ślepa intuicja doprowadziły Steinmetza do rozwiązania, pewnie rachunek byłby za wysoki. Jednak w
tym wypadku konieczna była jego wiedza którą gromadził latami, a za to już należy się wynagrodzenie.


***

### Kim był Charles Proteus Steinmetz

> Urodzony w Niemczech, amerykański inżynier elektryk, którego pomysły dotyczące systemów prądu przemiennego pomogły
zainaugurować epoka elektryczności w Stanach Zjednoczonych.

O jego niezwykłych zdolnościach może świadczyć fakt, że General Electric Company kupiła firmę Eickemeyera, gdzie
pracował Charles Proteus Steinmetz, ze względu na jego patenty, ale to sam Steinmetz był uważany za jeden z jej głównych
aktywów.

### Więcej można przeczytać tutaj:

- Niezwykłe perypetie odkryć i wynalazków, Juliusz Jerzy Herlinger
- [Charles Proteus Steinmetz - Amerykański inżynier](https://delphipages.live/pl/rozne/charles-proteus-steinmetz)






