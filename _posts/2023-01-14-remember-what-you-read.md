---
layout: post
title:  "Jak czytać, żeby pamiętać?"
author: wojciech
categories: [ Work-Life Balance ]
tags: [ main ]
image: assets/images/shorts/remember-what-you-read.jpg
comments: false
---
W tym artykule skupię się na czytaniu książek w celach rozwojowych. Czytanie w celach rozrywkowych rządzi się swoimi
prawami i jest równie ważne i przyjemne, ale obowiązują tam inne zasady.

## Dlaczego w ogóle warto zapamiętywać to, co się czytało?

Czytelnik pasywny, a czytelnik aktywny. Czym różnią się te dwie osoby? Nie chodzi o to, że jedna czyta, a druga nie.
Obydwie osoby czytają. Czytelnik pasywny być może nawet więcej. Różnica polega na czym innym. Nawet jeśli
obydwaj czytelnicy czytają to samo, po przeczytaniu książki stan ich wiedzy jest zgoła odmienny.

Czytelnik pasywny czyta wiele, jego głównym celem jest zaliczenie pozycji, żeby móc powiedzieć — przeczytane. Nie
zapamiętuje, co przeczytał, nie wyciąga wniosków.

Czytelnik aktywny, czytając, czyni postępy, rozwija się. Ma strategię na to, jak czytać. A **strategia na rzeczy, którym
poświęca się czas, zapewnia rozwój**. Strategia obejmuje notatki, refleksję i możliwości zastosowania wiedzy w praktyce.

## Co czytać?

Warto czytać dobre książki. Czyli jakie? Matt Haig widzi dobrą książkę jako mapę skarbów, prowadzącą przez nieznane
wody, w kierunku lepszej wersji siebie.

> "Every time I read a great book I felt I was reading a kind of map, a treasure map, and the treasure I was being
> directed to was in actual fact myself. But each map was incomplete, and I would only locate the treasure if I read all
> the books, and so the process of finding my best self was an endless quest. And books themselves seemed to reflect
> this idea. Which is why the plot of every book ever can be boiled down to ‘someone is looking for something.’" — Matt
> Haig, Reasons to Stay Alive

Wybierając książkę, należy odpowiedzieć sobie na pytania:

- Czy książka przetrwała próbę czasu? Nie należy rzucać się na marketingowe nowości. Lepiej wybierać sprawdzone pozycje.
- Czy jest interesująca? Czy temat książki w jakikolwiek sposób mnie ciekawi? Po zapoznaniu z fragmentem, jakie są moje
  wrażenia dotyczące odbioru książki?
- Czy jest przydatna — innymi słowy, czy prowadzi do tej wersji "Ja", którą chcę zostać?
- Kim jest autor? Czy jest osobą kompetentną do napisania tej książki? Dlaczego napisał tę książkę?
- Dlaczego chcę ją przeczytać? Gromadzenie informacji, bez kontekstu daje małą wartość. Należy dobierać książki tak,
  żeby móc wykorzystać ich potencjał w praktyce.

Kiedy zdecydujemy się na wybór książki, należy zweryfikować, czy zawiera ona to, czego oczekujemy. Lepiej poświęcić
kilkanaście minut, żeby nie stracić kilkunastu godzin. Można zapoznać się z **opisem**, **spisem treści**,
**bibliografią**, **komentarzami** czy **recenzjami**.

## Jak czytać?

Czytając, warto robić **notatki**. Najlepiej takie, jakie nam odpowiadają. Na marginesie lub w notatniku, z
podsumowaniem rozdziałów oraz opisem głównych idei. Do tego można dołączyć całościowe podsumowanie książki, w wersji
skróconej, do której można wrócić. Takie całościowe podsumowanie warto opublikować w internecie lub podzielić nim z
innymi. Dzięki temu przyłożymy więcej uwagi do klarowności notatek — co będzie przydatne, kiedy wrócimy do nich po
jakimś czasie.

Czytając, można próbować **odwzorować własnymi słowami** tekst, który uznamy za dobry i wartościowy. Jest to
wykorzystanie techniki Feynmana, w której umiejętność samodzielnego opisania wybranego tematu, świadczy o jego
zrozumieniu.
Dodatkowo będzie to przydatna lekcja, która ukaże nieskończoność decyzji, które doprowadziły do powstania tekstu — dobór
słów, paragrafów oraz kolejności ich zastosowania.

Kiedy mimo wysiłku włożonego w wybór książki, okaże się ona kiepska, bez skrupułów należy przerwać czytanie.
**Zasada 50 stron** mówi: jeśli książka po 50 stronach nie spełnia oczekiwań,
najlepszą decyzją jest odłożenie jej na półkę. Modyfikacja tej zasady określa liczbę stron, po której można zrezygnować
z czytania książki bez wyrzutów sumienia jako wartość: **100 minus wiek**.

Masz 20 lat — zdecyduj po 80 stronach czy czytać dalej. Masz 80 lat — bazując na doświadczeniu, zdecyduj już po 20
stronach. Masz **100 lat?** Możesz oceniać książkę po okładce.

## Po przeczytaniu

Na koniec, należy zweryfikować jak wiedza, z którą się zapoznaliśmy, odnosi się do wiedzy i doświadczeń, które już
posiadamy. Można zastanowić się, jak zastosować nową wiedzę w praktyce, kiedy wnioski z niej płynące zadziałają, a kiedy
nie. Przygotowanie planu wdrożenia pozwala na wykorzystanie tego, czego się nauczyliśmy, co jeszcze spotęgujes proces
uczenia.

### Więcej można dowiedzieć się tutaj:

- [How to Remember What You Read — Farnam Street](https://fs.blog/remember-books/)
- Photo
  by <a href="https://unsplash.com/@2photopots?utm_source=unsplash&utm_medium=referral&utm_content=creditCopyText">
  2Photo Pots</a>
  on <a href="https://unsplash.com/photos/vT9SSvrAncY?utm_source=unsplash&utm_medium=referral&utm_content=creditCopyText">
  Unsplash</a>
  