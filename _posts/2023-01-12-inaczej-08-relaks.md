---
layout: post
title:  "Inaczej - Radosław Kotarski. Rozdział #8: Relaks"
author: wojciech
categories: [ Work-Life Balance ]
tags: [ main, inaczej, books ]
image: assets/images/inaczej/cover.jpg
comments: false
---
Moje krótkie podsumowanie książki Radka Kotarskiego — „Inaczej”. Książka jest przeglądem literatury, dotyczącej
produktywności oraz work-life balance. Warto poświęcić czas i zapoznać się dokładniej z jej treścią.
To podsumowanie powinno być jedynie zachętą.

> Od tego, jak spędzamy każdy dzień, zależy to, jak spędzamy całe życie.

## Relaks

Bez odpowiednich przerw nie ma mowy o produktywności. Nauka nie dopuszcza w tym temacie negocjacji - chyba że chcesz
brak odpoczynku przehandlować na wyczerpanie psychiczne wyczerpanie psychiczne i fizyczne, choroby układu krwionośnego,
spadek jakości pracy czy nawet wypadki.

Polska od lat jest wysoko w rankingach czasu pracy, jednak w rankingu godzin przepracowanych produktywnie jest znacznie
gorzej.

**Ile zatem powinna trwać przerwa?** Żeby odpowiedzieć na to pytanie mogą pomóc **rytmy ultradobowe** (te które trwają
poniżej 20 godzin) a dokładniej rytmy występujące w ciągu dnia, odwzorowujące nocny rytm snu w którym przechodzimy od
snu lekkiego do głębokiego w ok. 90 minut. W dzień po około 90 min. wyższych obrotów, czeka nas 20 min obniżonej
aktywności. Ignorowanie spadku wydajności i zalewanie go kawą może prowadzić do ultradialnego syndromu stresu (wyższe
poziomy zmęczenia, nerwowości i nieuwagi).

Nie należy jednak na sztywno stosować się do czasu **90/20**, trzeba obserwować siebie bo może to być np. 70/15 lub
95/25

Inną metodą jest **Pomodoro**, gdzie praca podzielona jest na 25 minutowe porcje, po których następuje 5 min przerwy. Po
czterech takich cyklach następuje dłuższa przerwa, np. 30 min. Ważne żeby pracować bez zewnętrznych rozpraszaczy.
Zastosowanie minutnika może działać mobilizująco.

Jeśli mamy problem z przerwami to można **przerwy wrzucić do kalendarza**. Ron Friedman zaleca dwie przerwy po 15 min,
jedna przed a druga po południu. Może ich być więcej, ale te dwie to podstawa. Kalendarz się sprawdza
bo organizm nie zawsze otwarcie komunikuje potrzebę przerwy. Przerwanie długotrwałej czynności paradoksalnie może pomóc
w utrzymaniu skupienia.

**Side note:** Dobroczynne efekty urlopu utrzymują się przez max dwa do czterech tygodni - dlatego przerwy są tak ważne
w codziennej rutynie.

**Co robić żeby przerwa była owocna?** Łatwo się domyślić że patrzenie na smartfona, kawa czy papierosy w trakcie
przerwy są bezsensowne.

* Poszukaj zieleni na zewnątrz - wychodząc na pole a jeśli to niemożliwe to wyglądając przez okno. Dodatkowo umożliwia
  to patrzenie w dal co jest szczególnie ważne przy pracy przy komputerze gdzie obowiązuje zasada 20-20-20, czyli co 20
  min popatrzeć przez 20 sek na obiekt oddalony przynajmniej o 20 stóp (ok. 6 metrów).
* Poćwicz lub porozciągaj się - organizm nie lubi stałego obciążenia tych samych partii mięśni
* Zamknij oczy, czyli wszelkie praktyki związane z mindfulness - włącza tryb odpoczynku, łagodzi stres, poprawia
  skupienie, pamięć i szybkość reakcji.
* Zdrzemnij się na chwilę - NASA nap trwa 26 min (może być krócej) i poprawia czujność oraz produktywność a do tego nie
  wpływa na jakość snu w nocy.
* Pogadaj ze znajomymi - grupa rozładowywuje napięcia
* Zjedz coś, ale nie przed komputerem - gdy jesteśmy głodni albo jesteśmy przejedzeni, w żołądku wydziela się hormon
  grelina co uruchomi instynkt poszukiwania jedzenia. Mózg potrzebuje glukozy do pracy. Nie należy się jednak przejadać,
  bo za dużo glukozy usypia. Jedz posiłki w umiarkowanych porcjach z odpowiednią ilością składników odżywczych i o
  niskim indeksie glikemicznym (owoce, warzywa,orzechy)

### Więcej można dowiedzieć się tutaj:

- [Radek Kotarski - „Inaczej. Jak pracować mniej, ale lepiej i przyjemniej”](https://altenberg.pl/inaczej-radek-kotarski/)






