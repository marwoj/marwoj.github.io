---
layout: post
title: "Lekcje stoicyzmu — John Sellars"
author: wojciech
categories: [ Work-Life Balance ]
tags: [ main, books ]
image: assets/images/lekcje-stoicyzmu/cover.jpg
comments: false
toc: true
---

# Lekcje stoicyzmu by John Sellars

## Filozof jako lekarz

Dusza w rozumieniu filozofii stoickiej to raczej umysł myśli, przekonania — a nie niematerialny, nieśmiertelny byt —
jak to rozumie filozofia chrześcijańska.

W rozumieniu Sokratesa dobra materialne mogą być wykorzystywane do dobrego i złego. Są zatem neutralne. Istotny jest
charakter osoby, która je posiada. Dobry jest zatem jedynie szlachetny charakter, a zły charakter zepsuty. Wszystko inne
jest rzeczą obojętną.

Podobnie myślał Diogenes, reprezentant cynizmu. Zył zgodnie z naturą i zabiegał o szlachetny charakter, jednocześnie
rezygnując z tego, co obojętne. Żył wyzbywając się tego, co zbędne. Mieszkał w beczce. Kiedy zobaczył dziecko, pijące
wodę używając do tego jedynie własnych rąk, roztrzaskał kubek, bo dziecko prześcignęło go w prostocie życia.

Łatwo dostrzec tutaj jakie piętno stoicka pochwała ubóstwa odcisnęła na późniejszych tradycjach chrześcijańskich.

Skoro dobra materialne są neutralne, po co zabiegać o ich pozbywanie się lub gromadzenie? Dla Zenona z Kition
naturalnym jest zabieganie o rzeczy, które pomagają przetrwać, ale i żyć wygodnie. Do tego pozwalają czynić dobro.

Rzeczy, które nam służą nie są dobre ani złe, ale mają wartość. Są obojętne, lecz godne wyboru — wolimy być bogaci
niż biedni i jest to naturalne. Ważne jednak, żeby nie poświęcać swojego dobrego charakteru, np.: uczciwości dla dóbr.

**Jaki charakter jest szlachetny?** Posiadający cztery kardynalne cechy stoików: mądry, sprawiedliwy, odważny i
umiarkowany.

Warto podkreślić też, że człowiek jest przede wszystkim istotą społeczną. Dobry człowiek to taki, który
potrafi żyć w społeczeństwie.

Według stoików, podążających za Sokratesem, człowiek dąży do tego, co uważa za dobre — nawet jeśli jego wyobrażenie
dobra jest zaburzone. Rolą filozofa jest skłanianie nas do testowania naszych przekonań na temat tego, co dobre.
Sokrates uczy też, żeby przywiązywać wagę do własnej duszy: przekonań, sądów i wartości.

## Po co masz kontrolę?

Jakie aspekty mamy w życiu pod kontrolą? To czy zachorujemy, to czy będziemy mieli wypadek, to czy zagwarantujemy sobie
sukces albo sławę?

Stoicy dzielą rzeczy na wewnętrzne i zewnętrzne: możemy kontrolować nasze umysły, ale nie świat wokół nas.
Przeważająca część ludzkiego nieszczęścia, to efekt błędnej klasyfikacji. Zakładamy, że kontrolujemy rzeczy, nad którymi
nie mamy władzy.

Epiktet stwierdza, że kontrolujemy tylko nasze sądy i pochodne. Sądy z kolei kontrolują nasze pragnienia i popędy. Osąd,
że samochód jest rzeczą dobrą i potrzebną, powoduje jego pragnienie. Często sądy są tak zakorzenione, że przyjmujemy je
za pewnik. Kontrolując tylka sądy, może się wydawać, że nic nie kontrolujemy. Jeśli jednak nauczymy się je kontrolować,
okaże się, że kontrolujemy to, co ważne dla naszego dobrostanu.

Zdrowie, wygląd, bogactwo — może i są wartościowe, ale nie panujemy nad nimi. Jeśli uzależnimy od nich szczęście, czeka
nas frustracja i rozczarowanie.

Oczywiście nie znaczy to, że mamy biernie przyglądać się światu zewnętrznemu. Musimy zdać sobie jednak sprawę, że
kontrolujemy działania, a nie ich skutki. Jesteśmy jak strzelec z łuku, który kontroluje to jak celuje, ale po
wypuszczeniu strzały, nie panuje już nad nią.

Marek Aureliusz powiedział, że natura to ciągły proces przemiany. Możemy jedynie zaakceptować to, co poza naszą kontrolą
i skupić wysiłki na tym, co jest.

Łatwo stracić dobry osąd. Warto być uważnym i włączyć do codziennej rutyny refleksję.

## Problemy z emocjami

Epikteta odwiedził mężczyzna, który pytał, co może zrobić w sprawie swojego brata, który się na niego rozgniewał.
Epiktet odpowiedział, że nic, bo nie może kontrolować emocji innych ludzi. Jedyne co może kontrolować swoje emocje —
jest zdenerwowany z powodu emocji bliskiej mu osoby.

Stoików postrzegamy jako osoby bez uczuć i bez emocji, bo nakazywali oni powściągliwość w tych obszarach. Stoicy mówili
jednak o emocjach negatywnych jak gniew, złość, smutek i to nad nimi należy nauczyć się panować.
Emocji takich jak miłość, współczucie, sympatia, radość, potrzebujemy zdecydowanie więcej.

Emocje są pochodną osądów. Jako że osądy są pod naszą kontrolą — pośrednio panujemy też nad emocjami.

Chryzyp postrzegał emocje jako bieg — nie można pozwolić, żeby się zbyt rozpędziły. Seneka gniew lub zazdrość postrzegał
jako krótkotrwałe szaleństwo. Według Seneki, jeśli odpowiadamy na krzywdy, zamiast poddawać się emocjom, lepiej poddać
się cnotom odwagi i sprawiedliwości.

Według Seneki emocja powstaje w trzech etapach.

1. Pierwsze wzruszenie będące reakcją fizjologiczną poza naszą kontrolą.
2. Osąd, który kontrolujemy.
3. Emocja, która wymyka się naszej kontroli.

Miłość rodzica do dziecka, czy miłość dwojga osób są naturalne i pomagają budować relacje. Trzeba je pielęgnować.
Stoik nie jest nieczułym kamiennym blokiem, ale decyduje, jakie emocje będą miały do niego dostęp. Stoik cieszy się
życiem, umacnia relacje, troszczy się o innych, odczuwa radość.
Jednak nie hołduje negatywnym emocjom jak gniew, urazy, zazdrość, zgorzknienie, nadmierne przywiązanie.

## Radzić sobie z przeciwnościami

Na co dzień widzimy nieszczęścia innych ludzi, ale z jakiegoś powodu uznajemy że nam się nie przytrafią. Mówimy "Nie
sądziłem, że mi się to przydarzy". Myślimy w sposób pozbawiony logiki.

Czasami zdarzają się złe rzeczy — to również część życia. Akceptacja tego faktu nie powstrzyma jednak myśli, że choroba
jest czymś złym. Jak sobie z tym radzić?

Seneka tłumaczy, dlaczego ludzie cierpią z powodu nieszczęścia i jak sobie z tym radzić. Po pierwsze osądy. Zewnętrzne
zdarzenia nie są ani dobre, ani złe. Nasz osąd może je takimi uczynić.
Po drugie — niezauważanie okazji. Doznane nieszczęścia mogą przynieść korzyść — w walce ze słabym przeciwnikiem,
zapaśnik nie rozwija się. Przeciwności pozwalają doskonalić cnoty i należy je traktować jako okazja.
Po trzecie, bez trudności nie wykształcimy cnoty cierpliwości, odwagi, wytrzymałości. Luksus to nieszczęście,
bo prowadzi do lenistwa, niewdzięczności, chciwości.

Seneka napisał do swej matki Helwii, przebywając na wygnaniu na Korsyce:
> To jedno dobro zawiera się w ciągłym nieszczęściu, że tych, których bez przerwy gnębi, w końcu hartuje

Nie oznacza to jednak, że do nieszczęścia należy dążyć. Nikt przy zdrowych zmysłach tak nie postępuje. Nieszczęścia
jednak są częścią życia i musimy umieć z nimi żyć i prawidłowo je osądzać.

Żeby ułatwić nam radzenie sobie z przeciwnościami, stoicy proponują ćwiczenie, w którym przewidujemy nieszczęścia, które
mogą się nam przydarzyć. Zastanawiając się, co złego może się wydarzyć, będziemy lepiej przygotowani. A być może w
trakcie zastanawiania się, dotrze do nas, że nasze obawy są przesadzone.

Należy być przygotowanym na każdą ewentualność, a już na pewno na śmierć. Naszą czy naszych bliskich. Jest to rzecz
nieuchronna.

## Nasze miejsce w naturze

Innym ćwiczeniem proponowanym przez stoików, które pozwala nabrać dystansu, jest eksperyment myślowy, w którym
staramy się popatrzeć na ziemię z lotu ptaka, bądź nawet z perspektywy kosmicznej. Tak oto wszystkie spory i problemy
znikają. Stajemy się częścią jednego wielkiego organizmu.

W ten sposób przeznaczenie to po prostu łańcuch przyczynowo skutkowy. Przeznaczenie nie zachęca jednak do
bierności, ponieważ sami możemy być twórcami przeznaczenia, podejmując działania i decyzje.

Uwzględniając jednak wszystkie przyczyny, wydarzenia nie mogą potoczyć się inaczej.

Jeśli jednak napotka nas coś złego, uskarżanie się jest bezcelowe. Jest to nieuchronny efekt przyczynowo
skutkowy. Jedyne co to należy wyciągnąć wnioski i sprawić, żeby w przyszłości ta machina nie mogła się rozpędzić.
Niezależnie czy naturą rządzi Bóg, czy przypadkowy ruch atomów, nasze podejście powinno być takie samo — mamy starać się
postępować tak, żeby nasze działania prowadziły do pożądanych akcji. Akceptujemy i reagujemy jak najlepiej.
Jesteśmy jedynie cząstkami Natury, podlegamy rządzącym nią siłom i jesteśmy nieuchronnie porywani przez jej poruszenia.
Nie będziemy w stanie cieszyć się harmonijnym życiem, dopóki w pełni tego nie zrozumiemy.



