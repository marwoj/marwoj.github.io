---
layout: post
title:  "Wychowanie bez nagród i kar — Alfie Kohn"
author: wojciech
categories: [ Work-Life Balance ]
tags: [ main, books ]
image: assets/images/wychowanie-bez-nagrod-i-kar/cover.jpg
comments: false
toc: true
---

# Wychowanie bez nagród i kar by Alfie Kohn

## Wstęp

Dziecko postrzegane jest jako dobre, kiedy robi to, czego chcą od niego dorośli. Pytanie, czy tak wychowany młody
człowiek będzie samodzielny i przystosowany do życia w społeczeństwie?

## Rozdział 1

Miłość rodzicielską możemy podzielić na miłość warunkową _(kochanie dzieci za to, co robią)_ i miłość bezwarunkową
_(kochaniem za to, że są)_

Przykład Abigail (córka autora). Po narodzinach drugiego dziecka nie wzięła kąpieli, wrzeszczała itp. Czy tego
wieczoru, zamiast poczytania książeczki należałoby dać jej nauczkę? Kierujący się miłością bezwarunkową należy przytulić
dziecko i przeczytać książeczkę.

Wcale nie znaczy, że można ignorować incydent. Już po burzy, należy wspólnie z dzieckiem zastanowić się, co ją wywołało.
Dziecko wiedząc, że mimo swego zachowania jest kochane, lepiej zapamięta tę lekcję.

**Wychowanie warunkowe** wiążę się ściśle z behawioryzmem — postrzeganiem osób przez ich zachowania z pominięciem ich
uczuć i myśli. Podejście to zakłada, że dziecko dzieli się cukierkami, ponieważ kiedyś otrzymało za to nagrodę.

Dzieckiem steruje się poprzez kary i nagrody. Zamiast wykształcić osobowość dziecka, jest ono podatne na sugestie —
kiedy tych sugestii brakuje od rodziców, zaczyna kierować się ono sugestiami otoczenia.

**Wychowanie bezwarunkowe** każe wziąć pod uwagę to, że powody zachowania mogą być bardziej wewnętrzne niż zewnętrzne.
Wychowanie bezwarunkowe zakłada, że zachowania są uzewnętrznieniem uczuć i myśli oraz potrzeb i intencji. Liczy się nie
samo zachowanie, ale też dziecko. Należy poznać powody, dlaczego dziecko postępuje w dany sposób. Dzięki temu dziecko
pozna motywy, którymi się kieruje i dlaczego są one dobre lub złe.

## Rozdział 2

W latach 70 zaczęła następować zmiana — z wychowania opartego na władzy (bicie, krzyki, groźby), na wychowanie oparte na
miłości, które jednak służyło za przykrywkę. Rodzice stosowali miłość jak kij (odmawianie miłości, kiedy były złe) i
marchewkę (chwalenie itp. kiedy były dobre).

Odmawianie miłości to przestanie się odzywać, ignorowanie dziecka bądź odosobnienie czasowe. Może i jest to sposób
skuteczny, ale zostawia w pamięci dziecka trwały ślad, że nie było kochane. Badania pokazują, że dzieci, które
doświadczyły takiego wychowania, mają niższe poczucie własnej wartości. Jest to wykorzystywanie potrzeby uczuć
rodzicielskich i akceptacji oraz strachu przed utratą emocjonalnego wsparcia. Jest to manipulacja dziećmi.

Wzmocnienie pozytywne, czyli nagradzanie też nie zdaje egzaminu. Dają zwykle krótkotrwały efekt. Jeśli zapłacić komuś
1000 PLN za zdjęcie butów, wchodząc do domu, to pewnie to zrobi, ale czy zrozumie, jaka jest w tym wartość? Chwalenie
sprawia, że przy kolejnych próbach osoby radzą sobie gorzej — pochwałą generuje presję, maleje zainteresowanie tym, co
robimy, bo ważniejsza jest pochwała i chwaleni rzadziej podejmują ryzyko — warunek konieczny dla kreatywności. Pochwały
to motywacja zewnętrzna, a nie wewnętrzna.

Kary i pochwały sprawiają, że poczucie własnej wartości jest zależne od otoczenia — tj. od tego ile pozytywnych i
negatywnych opinii dziecko doświadczy. Dziecko powinno mieć jednak bezwarunkowe poczucie własnej wartości — tj. dziecko
może czuć zadowolenie z sukcesu bądź rozczarowanie z niepowodzenia, ale poczucie własnej wartości powinno zostać takie
samo. Bezwarunkowa wysoka samoocena jest tym do czego powinno się dążyć

## Rozdział 3

Czym skutkuje zbyt wiele kontroli? Dzieci, które są kontrolowane wbrew pozorom, nie robią tego, co im się każe. Chcąc
poczuć, że to one mają kontrolę, zaczynają się sprzeciwiać. Jeśli to rodzic w danej sytuacji pokaże, że ma kontrolę,
dziecko będzie szukać sposobności, żeby się „odgryźć”.

Zaobserwowano dwa skrajne zachowania kontrolowanych dzieci:

* nadmierna uległość — mogą wątpić we własną wartość, krytykują się, są niepewne
* bunt przeciwko światu — szukają rekompensaty za niską samoocenę, są aroganckie

Czasem dziecko, które boi się sprzeciwić rodzicom wprost, wymyśli sposób jak to zrobić za ich plecami — takie dzieci
zachowują pozory.

Skutki kontroli nad dziećmi:

* Jedzenie — dzieci dosyć dobrze samoregulują ilość spożywanych posiłków. Kiedy to rodzice kontrolują, jak dzieci mają
  jeść, tracą tę zdolność i przejawiają objawy otyłości
* Zaburzona moralność — dzieci kontrolowane nie potrafią rozróżnić, co jest dobre a co złe. W sytuacji, kiedy należy
  podjąć decyzję kierują się zewnętrzną orientacją moralną
* Utrata zainteresowania — dzieci, które podczas zabawy były kontrolowane i mówiono im, co mają robić lub dostawały
  pochwały i nagany szybko traciły zainteresowanie — poświęcały mniej czasu na zabawę i zabawki mniej im się podobały
* Umiejętności — dzieci kontrolowane gorzej sobie radziły z rozwiązywaniem tych samych zadań pod okiem kontrolujących je
  rodziców niż bez tej kontroli

## Rozdział 4

Słowo kara bywa zastępowane słowem konsekwencje. Stosowanie gróźb typu — jeśli czegoś nie zrobisz, to poniesiesz
konsekwencje, jest okazaniem dziecku braku zaufania.

**Dlaczego kary zawodzą?**

* Doprowadzają dziecko do szału — jak i inne formy kontroli
* Uczą wykorzystywania swojej siły — dziecko bierze przykład, że jeśli z kimś sobie nie radzi powinno zastosować przemoc
* Tracą swoją skuteczność — kolejny z rzędu brak kieszonkowego przestaje robić wrażenie
* Psują relacje z dziećmi — dzieci nie widzą w rodzicach troskliwych sprzymierzeńców
* Uczą przebiegłości i kłamstw — dziecko będzie starać się zrobić tak, żeby uniknąć kary
* Czynią z dzieci egocentryków — dziecko skupia uwagę nie na wpływie własnego zachowania na innych, ale na tym, jakie
  przyniesie ono dla niego konsekwencje

## Rozdział 5

**Stres w szkole** — Kiedy naciskamy dzieci, żeby się uczyły, miały dobre stopnie i żeby rozwiązywały zadania, próbują
one chronić własną autonomię. Zrobią jak najmniej, żeby tylko mieć święty spokój.

Uczniowie, których celem staje się zdobywanie ocen, tracą zainteresowanie tym, czego się uczą. Oceny prowadzą do
powierzchownego myślenia — zamiast uczyć się tego, co może być interesujące, dzieci uczą się tego, co da im dobrą ocenę

## Rozdział 6

Co nas powstrzymuje przed zmianą sposobu wychowania?

* to, co widzimy i słyszymy — to jak my byliśmy wychowywani, to jak inni wychowują swoje dzieci wpływa na nasz wybór
  sposobu wychowania
* to, w co wierzymy — czy naprawdę jesteśmy w stanie postrzegać dzieci jako istoty czujące i myślące, z własnymi
  potrzebami?

## Rozdział 7

Zamiast pytać _„Co mam zrobić, żeby dziecko robiło to, co mu każę”_, należy pytać _„Czego potrzebuje dziecko i jak mam
wyjść naprzeciw jego potrzebom?”_

Zasady przewodnie rodzicielstwa bezwarunkowego

1. Miejmy refleksyjny umysł — zastanówmy się jak nasze potrzeby i doświadczenia wpływają na sposób postępowania z
   dziećmi
2. Rozważmy swe żądania — jeśli dziecko nie robi tego, czego chcemy, może powinniśmy zmienić swoje oczekiwania,
   dostosowując je do potrzeb dziecka?
3. Patrzmy na dalekosiężny cel — jakimi chcielibyśmy widzieć nasze dzieci w przyszłości?
4. Stawiajmy relacje z dzieckiem na pierwszym miejscu — czy warto za wszelką cenę bronić zasad (np. godzina spania),
   jeśli spowoduje to uszczerbek na relacjach z dziećmi?
5. Zmieńmy sposób patrzenia, nie tylko działania — kiedy dziecko robi coś niewłaściwego, trzeba zobaczyć w tym okazję do
   nauczenia go czegoś, a nie do ukarania
6. Szanujmy dziecko nade wszystko
7. Bądźmy autentyczni — nie ma co wysilać się na bycie kumplami dzieci. Pamiętajmy, że jesteśmy przede wszystkim ludźmi,
   którzy mają do czynienia z innym człowiekiem
8. Mniej mówmy, więcej pytajmy — może jesteśmy tak zaabsorbowani narzuceniem naszego punktu widzenia, że nie słyszymy,
   co dzieci do nas mówią?
9. Pamiętajmy o wieku dziecka — różne rzeczy działają na różnym etapie rozwoju dziecka — tj. może i zaproponowanie
   zabawki zadziała dla 3-latka, ale nie dla 5-latka
10. Przypisujemy dziecku zawsze dobre, spójne z faktami intencje
11. Nie upierajmy się przy swoim nie — rodzice mówią dzieciom "nie" cały czas. Gdyby mówić to "nie" w sytuacjach, kiedy
    ma to sens, miałoby ono mocniejszy przekaz dla dzieci
12. Nie bądźmy nieugięci — głupia konsekwencja jest cechą nieudanego wychowania. Jeśli dziecko zrozumie, że my też
    możemy się mylić, zobaczy w nas człowieka
13. Nie spieszmy się — zmieńmy plan dnia, zrezygnujmy z pewnych rzeczy — pośpiech wprowadza niepotrzebny stres dla
    dziecka i rodzica

## Rozdział 8

Zrezygnujmy ze stawiania warunków — nie przeczytamy Ci książki jeśli będziesz dziś niegrzeczny.

Ograniczajmy krytykę lub jej intensywność — zamiast mówić "źle zrobiłeś, zjadając wszystkie słodycze", lepiej
powiedzieć — "Twojej koleżance było przykro, bo zjadłeś wszystkie słodycze".

Zrezygnujmy z gróźb, nie stosujmy przekupstwa.

## Rozdział 9

Dobrym sposobem wychowania jest dawanie dzieciom wyboru — tj. warto zapytać, jak proponują rozwiązać problem?

Wszędzie tam, gdzie to możliwe powinniśmy pozostawić dzieciom ostatnie słowo — oczywiście możemy je naprowadzać. Wybór
nie może być pozorny — zdecyduj czy chcesz pozmywać naczynia teraz, czy kiedy w telewizji będzie Twoja ulubiona bajka?
To jest pseudo wybór.

Dając dziecku wybór w wielu sytuacjach, to w sytuacji, kiedy to rodzic musi podjąć decyzję, dziecko zrozumie powagę
sytuacji i chętniej usłucha rodzica.

## Rozdział 10

Jak wychować dzieci, żeby nie tylko były szczęśliwe, ale żeby też troszczyły się o to, czy inni są szczęśliwi?

* Troszczmy się o dzieci. Dzieci, które są kochane, rzadziej przyjmują pozycję obronną i śmielej wyciągają rękę z
  pomocą.
* Pokażmy dzieciom, jak żyje człowiek moralny — jeśli dzieci zobaczą, że rodzice postępują moralnie i zrozumieją,
  dlaczego tak postępują — same będą się tak zachowywały
* Pozwólmy dzieciom praktykować — warto stwarzać okazje do pomagania w domu, przypilnowanie rodzeństwa itp. Dzięki temu
  będą myślały o sobie jako o kimś uczynnym.
