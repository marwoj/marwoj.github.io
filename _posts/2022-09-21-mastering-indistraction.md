---
layout: post
title:  "Nir Eyal - Mastering Indistraction"
author: wojciech
categories: [ Work-Life Balance ]
tags: [ main ]
image: assets/images/shorts/2022-07-09-mastering-indistraction.jpg
comments: false
---

Shane Parish z [Farnam Street](https://fs.blog) oraz [Nir Eyal](https://www.nirandfar.com),
w [odcinku #104](https://open.spotify.com/episode/5ElUq2zOQQMrdNzfjMCwIe)
podcastu _The Knowledge Project_ przeprowadzili świetną rozmowę o dystraktorach. Rozmowę można podsumować cytatem:

> Nothing vast enters the life of mortals without a curse. — Sokrates

Jakie były główne idee poruszone w rozmowie?

## Technologia a produktywność

Technologia stała się nieodłączną częścią naszego życia. Nawet ograniczając jej wpływ do minimum, korzystamy z
maila czy komunikatorów.

Z jednej strony technologia jest rozpraszaczem i pochłaniaczem czasu — odciągając nas od produktywności.
Z drugiej strony jest narzędziem, które otwiera nowe możliwości — popychając nas w kierunku produktywności.

Kto widzi tylko negatywne aspekty, staje się **cynikiem**, który zrzucając winą na _"nowoczesny świat"_ nie jest w
stanie przejąć kontroli na nią i nie potrafi wykorzystać jej pozytywnych aspektów.

W kontakcie z technologią, lepszą postawą wydaje się **sceptycyzm**. Sceptycyzm nakazuje nam dostosować swoje
zachowania, tak aby technologia dostarczała korzyści, unikając jej wad. Zauważając wady, możemy też wymagać od twórców
aby nowa generacja technologii była lepsza.

## Cynik oddaje kontrolę w ręce uzależniania

W mediach mówi się o technologii jak o uzależnieniu — jest to zgodne z punktem widzenia cynika, który obwinia czynniki
zewnętrzne — dealera w postaci korporacji.

Określenie czegoś jako uzależnienie jest sexy, przyciąga uwagę i kliknięcia, ale uzależnienie z definicji jest
szkodliwe i prowadzi do odpływu użytkowników — a to jest wbrew interesowi firmy.

Faktycznie uzależnienie może wystąpić w przypadku dzieci oraz w przypadku wąskiej grupy dorosłych — to ich trzeba
chronić.

W każdym innym przypadku należy mówić o **dystraktorach**.

Cynik zrzuca odpowiedzialność, bo nie ma wpływu na działanie technologii i wykorzystywane techniki. Może jednak
kontrolować to, jak ich używa — w rozmowie pada jednak świetne zdanie

> Lots of things in life are not your fault. But they are still your responsibility.

Nie mamy wpływu na narzędzia, ale możemy używać ich odpowiedzialnie.

## Sceptyk przejmuje kontrolę

Żeby zrozumieć, jak działają dystraktory, należy zrozumieć, jak działa ludzka psychika. Nasze zachowania powodowane są
chęcią pozbycia się dyskomfortu. Kiedy jesteśmy głodni, organizm wytwarza pragnienie jedzenia. Kiedy jest nam zimno,
organizm wytwarza pragnienie ruchu.

Podobnie jest z dystraktorami. Kiedy czujemy znudzenie, samotność, niepokój — organizm wytwarza potrzebę sprawdzenia
newsów, Facebooka czy komunikatora.

Firmy technologiczne nie są bez winy. Mając do dyspozycji badania, wiedzą, jakie organizm wytwarza potrzeby. Wiedzą,
jakie bodźce dostarczyć, żeby zaspokoić te potrzeby. Wykorzystują to umiejętnie i bez skrupułów, chcą być pierwszym
wyborem użytkownika, kiedy pojawi się konkretna potrzeba.

Łatwo winić media za bycie źródłem dystraktorów, bo to po nie sięgamy w pierwszej kolejności, jednak gdyby je
wyeliminować, to rozpraszaczem będzie bałagan na biurku czy widok za oknem.

Wiedząc, jak działają wewnętrzne rozpraszacze, łatwiej przejąć inicjatywę i łatwiej zacząć działać. Zauważając, że
głównym źródłem dystraktorów nie jest zewnętrzny świat, a nasze nastroje przejmujemy kontrolę.
Ta świadomość jest pierwszym i najważniejszym etapem w kierunku opanowania dystraktorów.

**Jak zatem stać się nierozpraszalnym?**

## Opanuj wewnętrzne rozpraszacze

Kiedy już wiemy, że główną przyczyną rozpraszaczy jest nasz wewnętrzny stan emocjonalny, warto wiedzieć, od czego
uciekamy. Należy opisać poprzedzającą emocję, ale na zasadzie chęci zrozumienia skąd ona wynika.
Postępując tak, przybieramy postawę, nazwaną _claimer_, bo wiemy, że nie kontrolujemy pragnień, ale możemy świadomie
kontrolować reakcje. W opozycji do tej postawy jest _blamer_, obwiniający zewnętrzny świat oraz _shamer_
obwiniający i zawstydzający siebie.

Kiedy już mamy świadomość emocji, można zastosować technikę _surfing the egdge_ i zamiast poddać się emocji, należy
powiedzieć sobie — w porządku, ale za 10 minut, bo emocje są jak przypływy i odpływy. To, co prowadzi do
frustracji to właśnie surfowanie po krawędzi przypływu — ciągłe mówienie sobie NIE. Lepiej mówić nie teraz i dokonać
świadomego wyboru.

## Making time for traction

## Mastering external triggers

## Prevent distraction with pacts

### Więcej można przeczytać tutaj:

- [The Knowledge Project Podcast: #104 Nir Eyal: Mastering Indistration](https://open.spotify.com/episode/5ElUq2zOQQMrdNzfjMCwIe)
- Photo by [Dan Barrett](https://unsplash.com/@brandman79)
  






