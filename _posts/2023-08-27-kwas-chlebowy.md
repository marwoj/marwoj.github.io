---
layout: post
title: "Kwas chlebowy"
author: wojciech
categories: [ Work-Life Balance ]
tags: [ hobby ]
comments: false
---

# Kwas chlebowy

Przepis pochodzi z książki Dom pełen miłości autorstwa Agnieszki Maciąg. Został jednak nieco zmodyfikowany, jeśli chodzi
o proces fermentacji.

## Składniki

- 4 l wody
- 1 szklanka cukru
- 1/2 kg czerstwego, naturalnego chleba żytniego razowego
- 25 g drożdży
- sok z jednej cytryny
- garść rodzynek

Do tego

- 5 litrowych plastikowych butelek
- gaza lub pielucha tetrowa

## Wykonanie

1. Nagrzej piekarnik do 180°C
2. Czerstwy chleb pokrój na kromki. Piecz w piekarniku kilka minut, aż będzie twardy. Powinien nabrać ciemnego koloru, a
   na bokach powinien być lekko przypieczony — w tym ukryty jest smak napoju.
3. Grzanki przełóż do dużego naczynia i zalej wrzącą wodą. Odstaw na kilka godzin.
4. Zimny płyn przecedź przez gazę złożoną na kilka warstw.
5. Drożdże wymieszaj z niewielką ilością cukru i niewielką ilością letniej wody. Tak powstałą mieszankę dodaj do
   odcedzonego płynu.
6. Dodaj pozostały cukier. Możesz też z połowy cukru zrobić karmel i w takiej postaci wymieszać go w osobnym naczyniu z
   połową mieszanki — tak, żeby poeksperymentować ze smakiem kwasu chlebowego.
7. Całość wymieszaj i przelej do plastikowych butelek do ok. 3/4 pojemności. Przed zakręceniem ściśnij butelkę tak, aby
   płyn dochodził pod zakrętkę. Po ok. 24h wydzielający się dwutlenek węgla sprawi, że butelki wrócą do pierwotnego
   kształtu.
8. Do niektórych butelek możesz dodać po kilka rodzynek — ponownie, żeby poeksperymentować ze smakiem. Uwaga przy
   odkręcaniu.
9. Zakręcone szczelnie butelki umieść w lodówce na 2-3 dni. Po tym czasie kwas jest gotowy i może być przechowywany w
   lodówce rzez kilka tygodni.
