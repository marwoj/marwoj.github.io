---
layout: post
title: "Antykruchość — Nassim Taleb"
author: wojciech
categories: [ Work-Life Balance ]
tags: [ main, books ]
image: assets/images/antifragile/cover.jpg
comments: false
---

## Rozdział 1 Między Demoklesem a hydrą

Czym jest antykruchość? Przeciwieństwem kruchości nie jest odporność ani wytrzymałość. Antykruchość sprawia, że po
kryzysie lub wstrząsie, antykruchy system wychodzi mocniejszy. **Mitrydatyzm**, czyli uodpornienie się na truciznę,
przyjmując jej małe dawki, jest namiastką antykruchości. Prawdziwa antykruchość to **hormeza** – gdy niewielka dawka
szkodliwej substancji, wpływa korzystnie na organizm. Antykruche są delikatny stres, czasowo ograniczone posty czy zimne
prysznice – wpływają pozytywnie na zdrowie odporność czy rozwój. Pomimo tego żę antykruchość zauważamy w przyrodzie, nie
przenosimy jej na inne systemy, które tworzymy — wynika to z zależności i kontekstowej. Zależność kontekstowa występuje
kiedy rozumiemy pewne koncepcje w znanym nam kontekście, ale w nowym kontekście, nie zauważamy analogii.

## Rozdział 2 Wszechobecna nadmierna kompensacja i nadmierna reakcja

Innowacje wymagają stresora. Tworzenie bezpiecznych środowisk, gdzie obowiązują dotacje, okresy ochronne itp. zabija
innowację.

Systemy, które tworzymy, pozbawione są redundancji, ponieważ jest to podejście nieekonomiczne. Jednak redundancja jest
antykrucha — w sytuacji kryzysu pozwala nie tylko przetrwać, ale i stworzyć przewagę. System odporny jest odporny na to,
co już występowało w przeszłości. System redundantny jest odporny na nieprzewidywalne.

## Rozdział 3 Kot i pralka

Systemy, jakie znamy, możemy podzielić na proste i złożone. System prosty w reakcji na bodziec reaguje w przewidywalny i
określony sposób — na przykład pralka. System złożony to na przykład gospodarka, środowisko, człowiek. Tutaj reakcja na
bodziec jest nieprzewidywalna.

Nie należy mylić systemu skomplikowanego z systemem złożonym.

Bodziec taki jak stresor czy interakcja jest nośnikiem informacji. System złożony, w stanie równowagi bez stresorów nie
rozwija się, a wręcz popada w atrofię. Przykład atrofii to zmniejszenie masy kości i ich osłabienie. Jeśli nie obciążamy
szkieletu na co dzień, sami dobrowolnie pozbawiamy się bodźców. Za granicą korzystamy z tłumacza w telefonie i nie
poznajemy języka. Podróżując mamy ściśle określony plan i nie poznajemy kultury. Eliminujemy przypadek, który jest
źródłem stresorów, napędzających rozwój.

## Rozdział 4 To co mnie zabija wzmacnia innych

Obserwując system, możemy starać się wyodrębnić różne poziomy lub warstwy. Nawet jeśli na pewnym poziomie system jest
kruchy, jako całość może się okazać antykruchy. Przykładem jest ewolucja – pojedyncze organizmy są kruche – chorują,
giną, umierają. Populacja jednak dzięki ewolucji jest antykrucha — bo organizmy, które nie zdołają się rozmnożyć, są
eliminowane z puli genów, a te, które przetrwają i zdołają się rozmnożyć, wzmacniają pulę genów.

Inny przykład to restauracje. Gdyby były niezatapialne, nie miałyby bodźca do rozwoju. Wszystkie restauracje byłyby
kiepskie. Jednak te najsłabsze przegrywają walkę o klienta. Kruchość jednej restauracji wprowadza antykruchość całego
systemu – który staje się dostosowany do wymagań klientów.

Błędy niosą informacje i to od systemu zależy, jak je wykorzysta. Antykruchy system lotniczy wprowadza usprawnienia,
kruchy system finansowy ignoruje je.

Wracając do restauracji – jednostka chce przetrwać, ale w interesie zbiorowości jest jednak żeby jednostki słabo
zarządzane upadały i bankrutowały. Powstaje konflikt interesów. Interwencje rządów z pomocą i dotacjami dla jednostek,
zaburzają naturalną równowagę.

Ideę wyższości interesów społeczności nad interesem jednostki w społeczeństwie humanistycznym można załagodzić –
wprowadzając zabezpieczenie społeczne, pozwalające na godny byt. Nie może być marginalizacji. Przedsiębiorca który
zbankrutował, zasługuje na szacunek, ponieważ podjął działania i finalnie przyczynił się do wzrostu antykruchości
systemu.

## Rozdział 5 Lewantyńskie targowisko i biurowiec

Duży system zarządzany centralnie jest kruchy — bo rozmiar systemu wpływa na jego kruchość. Szwajcaria, niewielki kraj,
bez władzy centralnej, a z władzą rozproszoną na kantory jest antykrucha. Różnorodność podejmowanych decyzji pozwala
zdywersyfikować skutki błędów i wstrząsów. Zasada subsydiarności mówi, że problem powinna rozwiązywać najmniejsza
jednostka, która może to zrobić skutecznie.

System, w którym występują wahania, na bieżąco reaguje i staje się antykruchy. System stabilny nie jest przygotowany na
fluktuację. Jego tąpnięcie jest kwestią czasu.

Północny Lewant był regionem prosperującym przez 12 000 lat, w czasach Imperium Rzymskiego i Osmańskiego, dopóki
rządziły miejscowe elity z podziałem na państwa miasta. Kiedy po I wojnie Lewant został włączony do nowo utworzonej
Syrii i Libanu, centralizacja władzy doprowadziła do jego upadku. Więzienie – w znaczeniu ograniczenie swobód – nie
wpłynęło pozytywnie na rozwój handlu.

## Rozdział 6 Powiedzcie im, że uwielbiam (odrobinę) losowości

Odrobina losowości może wybić system z określonego stanu, pozwalając znaleźć lepsze lokalne optimum. Efekt wyżarzania
polega na wprowadzeniu odrobiny chaosu poprzez rozgrzanie metalu. Po wystudzeniu atomy zajmują lepsze konfiguracje, co w
efekcie daje mocniejszy bardziej jednorodny materiał. Takie losowe przetasowanie może wybić system ze stagnacji.
Stabilizacja, a zwłaszcza sztuczna stabilizacja osłabia system, czyniąc go nieprzygotowanym na wahania. Sztuczna
stabilizacja to zapobieganie drobnym pożarom lasów – nagromadzony materiał w końcu doprowadzi do potężnego pożaru.

## Rozdział 7 Naiwna interwencja

Przesadny interwencjonizm, mimo chęci pomocy może wyrządzić szkody. To tak zwane zjawisko jatrogeni. Zjawisko to można
zaobserwować na przykładzie popularności operacji wycinania migdałków. Problemy z gardłem prewencyjnie leczona tą metodą
przynosiły wybranym pacjentom ulgę, jednak długofalowe skutki były nieznane. Zamiast interwencji, lepiej byłoby poczekać
i interweniować, dopiero kiedy jest to naprawdę konieczne. Prokrastynacja w tym przypadku pomaga.

Jatrogenię można zaobserwować na przykładzie portali informacyjnych. Gdyby informowały tylko o istotnych sprawach, w
sezonie ogórkowym nie zarabiałyby. Pod przykrywką misji informowania społeczeństwa, chęci pomocy, faszerują nas
anegdotycznymi historiami. Społeczeństwo staje się neurotyczne. Widać tu też problem motywacji – media mają inne cele –
zarobek – niż ich odbiorcy – potrzeba informacji.

## Rozdział 10 Potencjał zysku i strat u Seneki

Nieoczekiwanym sojusznikiem, jeśli chodzi o wyjaśnienie koncepcji antykruchości, mogą być stoicy. Seneka, który był
jednym z najbogatszych ludzi swoich czasów, zauważył pewną asymetrię. O wiele bardziej obawiamy się straty, nie cieszymy
się z zysku. Mając już coś, żyjemy w ciągłej obawie, że możemy to stracić. Dlatego praktykował ćwiczenia myślowe – co
gdyby wszystko stracił. W podróż udawał się jedynie z kocem i dwoma niewolnikami. Będąc przygotowanym na najgorsze,
asymetria ta zmniejsza się lub znika. Odzyskujemy wolność, nieskrępowani ciągłymi obawami. Seneka powiedział: **Bogactwo
jest niewolnikiem mądrego człowieka i panem głupca**.

Kruchość oznacza więcej do stracenia niż do zyskania. Większy potencjał do spadku niż wzrostu. Asymetria ta jest
niekorzystna. Antykruchość oznacza więcej do zyskania niż do stracenia. Większy potencjał do wzrostu niż spadku. Ta
asymetria jest korzystna. Jak zastosować tę koncepcję w praktyce?

## Rozdział 11 Nigdy nie bierz ślubu z gwiazdą rocka

Strategia sztangi polega na zaangażowaniu się w dwie skrajne opcje – Tak jak dwa ciężary po obu stronach sztangi.
Inwestycja w to, co pośrodku, naraża na ryzyko utraty wszystkiego, a do tego nie umożliwia wykorzystania potencjału do
wzrostu w określonych sytuacjach. W dziedzinie finansów sztanga to wszystko, co eliminuje ryzyko bankructwa, sztanga
wymusza dywersyfikację.

## Rozdział 12 Kwaśne winogrona Talesa

Arystoteles przytacza historię Talesa. Tales zarezerwował na cały sezon tłocznie oliwy w okolicach Miletu i Chios.
Rezerwacja była po korzystnej cenie. Plony były obfite. Tales podnajmował tłocznie, dzięki czemu zgromadził pokaźny
majątek. Mechanizm wykorzystany przez Talesa pokazuje wykorzystanie opcji. Tales ryzykował, plony mogły być kiepskie,
jednak w przypadku korzystnych plonów mógł wiele zyskać. Rolnicy musieli skorzystać z tłoczni Talesa, Tales zaś miał
wybór — to jest opcję ich wynajmu. Te asymetrie przyniosły zysk.

Opcja jest to asymetria plus racjonalność. Jak widać, składnikiem opcji jest też racjonalność, która zachowuje to, co
dobre i pozbywa się złego. Racjonalność każda testować różne hipotezy wybierać te korzystne.

## Rozdział 13 Uczenie ptaków latania

Metoda prób i błędów może wydawać się naiwna i bezsensowna, Jednak jeśli ukierunkowujemy poszukiwania, a nietrafione
próby posłużą uzupełnieniu lub wiedzy – metoda ta może okazać się skuteczna. Dodatkowo nie stajemy się sparaliżowani w
obliczu niewiadomych, a więc metoda prób i błędów zachęca do działania.

Warto podać przykład odwiertów ropy naftowej – losowe odwierty były bardziej skuteczne niż analizy. Takie działanie jest
odwrotnością myślenia akademickiego, zgodnie z którym teleologia lub praktyczne zastosowanie pomysłu wynikają z
posiadanej wiedzy. Nie można jednak zakładać, że innowacja jest wynikiem przepływu wiedzy w kierunku zastosowań
praktycznych, bo równie często praktyczne działania – być może metodą prób i błędów – tworzą innowacje, wokół której
buduje się potem teorię.

## Rozdział 14 Kiedy dwie rzeczy to nie “jedno i to samo”

W mitologii greckiej Prometeusz (myślący w przód) i Epimeteusz (myślący wstecz) to dwaj bracia obrazujący odmienne
sposoby myślenia. Dzięki oportunizmowi i działaniu ludzie wypuszczają się w przyszłość. Działanie jest kluczowe —
pozwala weryfikować hipotezy. Yogi Berra powiedział: W teorii, między teorią a praktyką nie ma różnicy, w praktyce –
jest.

Idee zakorzenione w kulturze wynikają z lekcji wyciągniętych na podstawie działania. Ewolucyjnie idea, która przetrwała,
przetrwała dzięki przetrwaniu kultury, która ją wyznawała. Jedna idea jest lepsza od drugiej, jeśli zapewniła
przetrwanie lub rozwój kultury, która ją wyznawała – jest to praktyczna weryfikacja idei.

## Rozdział 15 Historia spisana przez przegranych

Dziecko uczy się jazdy na rowerze, nie rozumiejąc zagadnień aerodynamiki, czy kinetyki. Uczy się, intuicyjnie rozumiejąc
pewne zasady, poznając świat metodą prób i błędów. Podobnie wiele teorii powstało wtórnie, starając się opisać
działające systemy. Mowa tu głównie o świecie finansów i ekonomii. Bez tych teorii, dziedziny te również będą istniały –
dzięki praktykom. Pozbawieni skrupułów ludzie czynu wywołują rewolucję. Praktycy bywają jednak przegranymi, kiedy
teoretycy tworzą teorię i uwłaczają osiągnięciom praktyków, twierdząc, że ich działania wynikają z teorii – a zwykle
bywa na odwrót.

## Rozdział 16 lekcja chaosu

Prokrust, syn Posejdona był rozbójnikiem, który napadał podróżnych przy drodze z Megary do Aten. Zapraszał nieświadome
ofiary do domu, gdzie umieszczał je w za krótkim lub za długim łożu. Wtedy odpowiednio rozciągał ofiary, dopóki ofiara
nie skonała, lub odrąbywał im nogi. Stąd pochodzi wyrażenie Prokrustowe łoże, oznaczające w przenośni system zmuszający
przemocą dostosowanie się odgórnie narzuconym normom, bez poszanowania indywidualnych różnic. Czy nadopiekuńczo rodzice,
którzy narzucają za wszelką cenę swoje przekonania dzieciom, albo system edukacji, zbiurokratyzowany i sformalizowany
nie są takim Prokrustowym łożem?

## Rozdział 18 O różnicy między wielkim głazem a tysiącem kamyczków

W przypadku kruchych systemów łączny efekt małych wstrząsów jest mniejszy niż efekt jednego dużego wstrząsu o tej samej
sumarycznej sile. W przypadku antykruchych systemów wstrząsy przynoszą coraz więcej korzyści, w miarę wzrostu
intensywności – oczywiście do pewnego poziomu. Przykłady?

* Jedno mocne uderzenie filiżanką w kamienny stół jest gorsze niż kilkanaście słabych uderzeń – filiżanka jest krucha.
* Jedno podniesienie 50 kg jest lepsze dla rozwoju tężyzny fizycznej, niż 10 powtórzeń po 5 kg – ćwiczenia na granicy
  swoich możliwości są antykruche.

W zasadzie rozwój możliwy jest wtedy, kiedy wyznania są na granicy naszych umiejętności, ale nie są za trudne. Praca w
firmie gdzie brakuje wyzwań to podnoszenie 10 × 5 kg.

## Via Negativa

Anegdota: papież zapytał Michała Anioła, jak udało mu się wyrzeźbić genialny posąg Dawida. W odpowiedzi usłyszał: To
proste. Usunąłem wszystko, co nie było Dawidem. Proklos powiedział: Posągi powstają przez odejmowanie. Podobnie, system
antykruchy można uzyskać, poprzez usunięcie tego, co kruche.

Wiedza negatywna – jak coś nie działa – jest bardziej odporna niż wiedza pozytywna – jak coś działa. Tą drugą można
obalić. Jest to koncepcja zwana Via negativa. Usuwając zbędne elementy wyjaśnień, budowana jest wiedza. Heurystyka
„mniej znaczy więcej” mówi, że zawiłe analizy podające wiele wyjaśnień działają gorzej niż jedno proste wyjaśnienie –
coś jak brzytwa Ockhama.

## Rozdział 20 Czas i kruchość

To, czemu udaje się przetrwać, musi dobrze służyć – zwykle ukrytym – celom widocznym dopiero z perspektywy czasu. Musimy
doceniać to, co istnieje od długiego czasu, czemu udało się przetrwać.

Często zdarza się, że jedna technologia wypiera drugą – wtedy zwykle oznacza to, że ta nowa jest bardziej antykrucha –
na przykład internet, który sam w sobie jest sztucznym tworem, wypiera jeszcze bardziej sztuczną biurokrację.

Efekt Lindy’ego mówi, że dla obiektów zniszczalnych, każdy dodatkowy dzień oznacza krótszą część życia. Dla obiektów
niezniszczalnych każdy dodatkowy dzień życia może oznaczać dłuższą oczekiwaną długość życia. Samochód stosunkowo szybko
ulega zniszczeniu, ale idea automobilu jest z nami ponad 100 lat. Egzemplarz Biblii zniszczeje, idee w niej zawarte
prawdopodobnie przetrwają.

Przetrwa to, co niezniszczalne. Warto unikać tego, co szybko przemija, czytając na przykład klasyki literatury, poznając
podstawowe zasady, na których opiera się świat. Efekt kołowrotka pcha nas w kierunku nowinek, jest jednak spora szansa,
że to, co nowe szybko przeminie.

## Rozdział 21 Medycyna, wypukłość i nieprzejrzystość

Prostą heurystyką ułatwiającą podejmowanie decyzji jest Via negativa, która po pierwsze odrzuca to, co nienaturalne. To,
co naturalne i przetrwało przez dłuższy okres, jest tym, do czego się dostosowaliśmy. To, co nienaturalne musi dowieść,
że jest korzystne i skuteczne.

To lekarz powinien wyjaśnić, dlaczego zbić gorączkę, zmniejszyć opuchliznę, zjeść śniadanie przed aktywnością fizyczną
albo upuścić krew. Badacze Paul Meehl i Robyn Dawes pokazują, jak wiele przekonań praktykujących lekarzy, jest
sprzecznych zainteresowanymi dowodami. Nie potrzebujemy zatem dowodów szkodliwości, a raczej potrzebujemy dowodów na
nieszkodliwość.

Nie znając wszystkich skutków ubocznych, nie powinno się narażać na ryzyko ludzi zdrowych, za to w poważnych przypadkach
warto zastanowić się, czy nie warto podjąć ryzyka. Medycyna zna wiele przypadków, kiedy brak dowodów na szkodliwość,
skutkował powikłaniami po latach. Przykładem jest talidomid, środek przeciwwymiotny, mający negatywne skutki na rozwój
płodów. Przemysł farmaceutyczny stara się szukać nowych chorób, chcąc leczyć zdrowych ludzi. Jeśli ktoś jednego dnia ma
za niskie ciśnienie, a w trakcie badania ma za wysokie — ogólnie jest w normie, a lek na nadciśnienie raczej mu
zaszkodzi.

## Rozdział 22 Żyć długo, ale nie za długo

Szkoła medyczna Salerno promowała reżim: dobry nastrój, odpoczynek i zdrowa dieta. Via negativa można zastosować do
diety, usuwając produkty, które nie istniały w środowisku naszych przodków. Mowa tu o cukrach, produktach z pszenicy,
napojach gazowanych, suplementach diety.

Obecnie mamy bezproblemowy dostęp do jedzenia, jedząc o każdej porze podobne składniki. W historii ludzkości jest to coś
nienaturalnego. Dostęp do jedzenia był losowy, jeśli chodzi o pory posiłków, jak i zawartość substancji pokarmowych.
Wraz ze wzrostem dostępności jedzenia, heurystyki religijne zaczęły tłumić nadmiar, wprowadzając posty. Post jest
stresorem, który mobilizuje organizm do lepszego działania. Nie każdy posiłek musi być o regularnych porach i nie każdy
musi być zbilansowany. Ważne, żeby w okresie na przykład miesiąca dieta była zbilansowana.

Dieta śródziemnomorska to nie tylko składniki, ale też odchylenia w częstości spożywania, wynikające z postów w Greckim
Kościele Katolickim. W trakcie głodówki uruchamia się autofagia, odkurzacz, który niszczy stare i buduje nowe komórki.
Głód wywołuje ekspresję genu kodującego białka SIRT i SIRT1, które wspomagają długowieczność.

Religie przynoszą więcej odpowiedzi, niż wydaje się to tym, którzy traktują je zbyt dosłownie.

Na koniec, długie życie nie jest wartością samą w sobie. Wartością jest życie jakościowe i utrwalanie tego, co
długowieczne – naszych genów, wartości, przekonań. Właściciel genu musi być kruchy, żeby jego gen był antykruchy.

## Rozdział 23 Ryzykowanie własnej skóry: antykruchość i opcjonalność kosztem innych

Problem agencji to sytuacja, w której polityk, menedżer czy urzędnik nie odpowiada za swoje decyzje. Stosuje strategię
sprawiającą wrażenie słusznej. W przypadku sukcesów zyskuje, w przypadku porażki, tracą tak zwani zwykli ludzie. Jest to
asymetria. W społeczeństwach tradycyjnych istniała odpowiedzialność za swoje słowa i czyny. Dowódcy walczyli, święci
mówiący jak żyć umierali. W kodeksie Hammurabiego budowniczy odpowiadał życiem, gdyby dom się zawalił i zabił
właściciela.

Kiedyś przywilejom towarzyszyły obowiązki. Obecnie słowa ulatują. Ludzie, którzy mówią, zamiast działać, są widoczni i
wpływowi, a nie ponoszą odpowiedzialności za swoje słowa. Kierowca autobusu po spowodowaniu wypadku odpowiada za
katastrofę w ruchu lądowym. Eksperci, ekonomiści, finansjera – tej odpowiedzialności nie ponoszą – patrz kryzys z 2008
roku. Zamiast pytać o opinię, lepiej obserwować czyny.

Zamiast pytać lekarza, co by nam polecił, warto zapytać, co on by zrobił w naszej sytuacji. Tak postawione pytanie,
zmieni perspektywę lekarza i zachęci do wydania trafniejszej opinii.

Podsumowując – nie ufamy ludziom, u których występuje rozdźwięk między głoszonymi poglądami a prawdziwym życiem.

Side note: Według stoików roztropność to odwaga, by kontrolować swoje impulsy. Należy być odważnym, ale i roztropnym.
Odwagą jest życie w zgodzie z wartościami – to jest, podążając za szczęściem, a nie ciężką pracą dla korporacji.

## Rozdział 24 Jak dopasować etykę do zawodu

W antycznym mieście-państwie, karą za naruszenie zasad etyki był wstyd, dzięki któremu świat stawał się bardziej
symetryczny. Banicja, wygnanie albo ostracyzm stanowiły poważne kary. Wysiedlenie uważano za katastrofę, nikt nie ufał
nieznajomym, którzy pojawiali się znikąd. Współcześnie w społecznościach gdzie wstyd odgrywa mniejszą rolę, brakuje
mechanizmu dyscyplinującego.
