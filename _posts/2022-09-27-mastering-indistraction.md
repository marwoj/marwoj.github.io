---
layout: post
title:  "Nir Eyal - Mastering Indistraction"
author: wojciech
categories: [ Work-Life Balance ]
tags: [ sticky, featured, main ]
image: assets/images/shorts/2022-09-27-mastering-indistraction.jpg
comments: false
---

Shane Parish z [Farnam Street](https://fs.blog) oraz [Nir Eyal](https://www.nirandfar.com),
w [#104 odcinku](https://open.spotify.com/episode/5ElUq2zOQQMrdNzfjMCwIe)
podcastu _The Knowledge Project_ przeprowadzili świetną rozmowę o dystraktorach. Rozmowę można podsumować cytatem:

> Nothing vast enters the life of mortals without a curse. — Sokrates

Jakie były główne idee poruszone w rozmowie?

## Technologia a produktywność

Technologia stała się nieodłączną częścią naszego życia. Nawet ograniczając jej wpływ do minimum, korzystamy z
maila czy komunikatorów.

Z jednej strony technologia jest rozpraszaczem i pochłaniaczem czasu — odciągając nas od produktywności.
Z drugiej strony dostarcza narzędzi i możliwości — popychając nas w kierunku produktywności.

Kto widzi tylko negatywne aspekty technologii, staje się **cynikiem**. Zrzucanie winy i odpowiedzialności
na _"nowoczesny świat"_, sprawia, że cynik jest bierny. Nie potrafi skorzystać z tego, co daje technologia.

W kontakcie z technologią, lepszą postawą wydaje się **sceptycyzm**. Sceptycyzm nakazuje nam dostosować swoje
zachowania, tak aby czerpać korzyści z technologii, jednocześnie unikając jej wad. Zauważając wady, możemy też wymagać
od twórców, aby nowa generacja technologii była lepsza.

## Cynik oddaje kontrolę

W mediach mówi się o technologii jak o uzależnieniu — jest to zgodne z punktem widzenia cynika, który obwinia czynniki
zewnętrzne — dealera w postaci korporacji.

Określenie czegoś jako uzależnienie jest sexy, przyciąga uwagę i kliknięcia, ale uzależnienie z definicji jest
szkodliwe i prowadzi do odpływu użytkowników — a to jest wbrew interesowi firmy.

Faktycznie uzależnienie może wystąpić w przypadku dzieci oraz wąskiej grupy dorosłych i faktycznie ich trzeba
chronić. To są jednak skrajności.

W każdym innym przypadku należy mówić o **dystraktorach**.

Cynik słusznie twierdzi, że nie ma wpływu na to, jak działa technologia. Może jednak kontrolować to, jak jej używa.
W rozmowie pada jednak świetne zdanie

> Lots of things in life are not your fault. But they are still your responsibility.

Nie mamy wpływu na narzędzia, ale możemy używać ich odpowiedzialnie.

## Sceptyk przejmuje kontrolę

Żeby zrozumieć, jak działają dystraktory, należy zrozumieć, jak działa nasza psychika. Nasze zachowania powodowane są
chęcią pozbycia się dyskomfortu. Kiedy jesteśmy głodni, organizm wytwarza pragnienie jedzenia. Kiedy jest nam zimno,
organizm wytwarza pragnienie ruchu.

Podobnie jest z dystraktorami. Kiedy czujemy znudzenie, samotność, niepokój — organizm wytwarza potrzebę sprawdzenia
newsów, Facebooka czy komunikatora.

Firmy technologiczne to wiedzą i potrafią wykorzystać — nie są zatem bez winy. Mając do dyspozycji badania, potrafią
dostarczyć takie bodźce, które zaspokoją nasze potrzeby. Chcą być pierwszym wyborem użytkownika, kiedy pojawi się
konkretna potrzeba.

Po media sięgamy w pierwszej kolejności, ponieważ są łatwo dostępne, ale gdyby nie media, rozpraszaczem stanie się
bałagan na biurku czy widok za oknem. Eliminując media, wyeliminujemy jedynie objawy, a nie przyczynę. Pustka zostanie
zastąpiona innymi rozpraszaczami.

Żeby wyeliminować przyczynę, musimy zrozumieć, jak działają wewnętrzne rozpraszacze. Zauważając, że głównym źródłem
dystraktorów nie jest zewnętrzny świat, a nasze nastroje przejmujemy kontrolę. Ta świadomość jest pierwszym i
najważniejszym etapem w kierunku opanowania dystraktorów.

**Jak zatem stać się nierozpraszalnym?**

## Opanuj wewnętrzne rozpraszacze

Kiedy już wiemy, że główną przyczyną rozpraszaczy jest nasz wewnętrzny stan emocjonalny, warto zrozumieć, od czego
uciekamy. Należy opisać poprzedzającą emocję, ale na zasadzie chęci zrozumienia skąd ona wynika.
Postępując tak, przybieramy postawę, nazwaną _claimer_. Akceptujemy to, że nie kontrolujemy pragnień, ale możemy
świadomie kontrolować reakcje. W opozycji do tej postawy jest _blamer_, obwiniający zewnętrzny świat oraz _shamer_
obwiniający i zawstydzający siebie.

Kiedy już mamy świadomość emocji, która nas opanowuje, można zastosować technikę _surfing the edge_, która zakłada że
emocje są jak przypływy i odpływy. Zamiast poddać się
emocji, należy spróbować ją przeczekać. Nie warto próbować się przed nią bronić, należy wytłumaczyć sobie, że
zrealizujemy pragnienie, ale za 10 minut. Dając sobie czas na zastanowienie się, być może zrozumiemy, że nie warto
ulegać.

## Making time for traction

Trudno mówić o rozproszeniu, jeśli nie wiemy, od jakiej czynności się oderwaliśmy. Jeśli narzekamy, że cały dzień
straciliśmy na spotkaniach, powstaje naturalne pytanie, a co innego mieliśmy w planach? Warto zatem mieć plan.

Przygotowując plan, można skorzystać z metody implementacji intencji, a konkretniej z
techniki [Time Blocking](https://todoist.com/productivity-methods/time-blocking), lub jej odmiany.

Metryką sukcesu nie jest ukończenie zadania, ale to czy określony czas spędziliśmy na zaplanowanym zadaniu. Dzięki temu
pracujemy w trybie Reflective Work, a nie w trybie Reactive Work. Mamy więcej czasu na myślenie. Trudniej o
rozproszenie i frustrację.

Rozszerzając tę technikę, można utworzyć w kalendarzu domeny, na których nam zależy i wygospodarować czas na to, co w
naszym życiu ważne: domena ja, domena Rodzina, domena Relacje, domena Praca itp.

**Time Blocking — bonus.** Mając tak przygotowany kalendarz, zamiast akceptować nadmiar obowiązków, możemy
powiedzieć managerowi: "Jasne, mogę wziąć to zadanie, ale spójrz na mój kalendarz i zadecyduj, z którego innego zadania
powinienem zrezygnować."

#### Krytyka TODO listy

W metodzie implementacji intencji nie sprawdza się TODO lista. Chętnie przyjmujemy
wrzutki, nie mamy określonych priorytetów, a przez to inni kontrolują nasz czas.
Lista TODO może być pomocna, ale jako Brain Dump, lub jako punkt wyjściowy do planowania tygodnia.

## Mastering external triggers

Warto ułatwić sobie utrzymywanie skupienia, wykorzystując technologię przeciw niej samej. Istnieje mnóstwo
sposobów, które pozwalają na uniknięcie zewnętrznych rozpraszaczy. Wtyczki do przeglądarki jak _News Feed Eradicator_
wyłączający wall na Facebook, _Youtube Distraction Free_ ukrywający sugestie filmów, _Stay Focused_ i _Freedom_
wyłączające wybrane strony po upływie określonego czasu. Do tego na telefonie aplikacje jak _Apple Screen Time_, _Google
Well Being_ pozwalające na monitorowanie czasu spędzonego na telefonie oraz wyłączające wybrane aplikacje.

Teoretycznie, twórcy aplikacji powinni z tym walczyć, ale użytkownicy chcą mieć wybór, dotyczący tego jak korzystają z
aplikacji — gdyby odczuli, że aplikacji im szkodzi, porzuciliby ją i szukaliby alternatywy.

## Prevent distraction with pacts

Jeśli udało nam się wdrożyć wszystkie pozostałe punkty, pora na pakty. Nie możemy zaczynać od paktów, bo bez
wcześniejszego przygotowania, będzie za łatwo je złamać.

#### Effort pact

Dodaje pewien opór, utrudniający dostęp do rozpraszacza. Telefon zostaw w osobnym pomieszczeniu, zablokuj wtyczką
wybrane strony itp.

#### Price pact

Na przykładzie palaczy, wykazano, że rzucenie palenia było skuteczne, gdy palaczom płacono za rzucenie palenia. Jeszcze
większą skuteczność zauważono, kiedy palacze wpłacali pewną sumę pieniędzy i mogli ją odzyskać dopiero po rzuceniu
palenia. Mechanizm ten można zaprząc do innych rozpraszaczy.

W przypadku tego paktu trzeba być ostrożnym. Nie pomoże na przykład, kiedy naszym rozpraszaczem są gry hazardowe.

#### Identity pact

Najlepszy z paktów. Jeśli uznamy, że jesteśmy osobami, które nie podlegają rozpraszaczom, każde poddanie się im będzie
wbrew naszej naturze.

Wegetarianin nie wstaje rano, zastanawiając się, czy ma ochotę na jajecznicę z boczkiem — bo po prostu nie je mięsa.
Podobnie z palaczami — lepiej mówić "Nie palę" niż "Rzucam palenie" albo "Od pół roku nie palę".

___ 
> Błąd powtórzony więcej niż raz to decyzja — Paulo Coelho

Jeśli ciągle ulegamy rozpraszaczom, zaczniemy wierzyć, że tacy jesteśmy. Jeśli powiemy sobie, że jesteśmy
*nierozpraszalni*, tacy się staniemy. Zamiast postawy cynicznej, wybierzmy postawę sceptyczną, żeby z technologi
wyciągnąć to, co dobre, jednocześnie unikając tego, co niekorzystne — jak rozpraszacze.

#### Więcej można dowiedzieć się tutaj:

- [The Knowledge Project Podcast: #104 Nir Eyal: Mastering Indistraction](https://open.spotify.com/episode/5ElUq2zOQQMrdNzfjMCwIe)
- Świetny artykuł od **todoist** na temat [Time Blocking](https://todoist.com/productivity-methods/time-blocking)
- Więcej o implementacji
  intencji [Inaczej — Radek Kotarski](https://lubimyczytac.pl/ksiazka/4947709/inaczej-jak-pracowac-mniej-ale-lepiej-i-przyjemniej)
- Photo by [Dan Barrett](https://unsplash.com/@brandman79)
  






