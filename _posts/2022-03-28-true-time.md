---
layout: post
title:  "True Time - czyli jak powinien działać dobry zegar"
author: wojciech
categories: [ ddia ]
image: assets/images/shorts/2022-03-28-true-time.jpg
comments: false
---

W nocy 26/27 marca miała miejsce zmiana czasu na letni. U mnie firmowa wtyczka do Slack
przesunęła wszystkie przypomnienia o godzinę. Jak co roku wszyscy są zaskoczeni ¯\_(ツ)_/¯

Jeden serwer, a liczenie czasu sprawia problemy. A jak to wygląda w _BigData_ oraz _DataIntensiveApplications_?
Wyobraźcie sobie sytuację, kiedy sprawdzacie godzinę i jest 12:00:00, sprawdzacie ponownie i jest 11:59:59. To
możliwe, bo systemy rozproszone korzystają z serwerów NTP które nie gwarantują monotoniczności.

Zapewnienie dokładności oraz monotoniczności zegara jest trudne. Żeby rozwiązać ten problem, Google korzysta z własnego,
rozproszonego zegara, opartego o GPS i zegary atomowe
— [True Time](https://cloud.google.com/spanner/docs/true-time-external-consistency)

Dzięki temu wszystko jest prostsze, sprawdzacie godzinę i wiecie, że jest coś pomiędzy _11:59:58_ a _12:00:01_

A tak na serio, rozproszona baza danych Cloud Spanner, dzięki TrueTime, zapewnia __External consistency__, co jest
najsilniejszym gwarantem spójności współbieżnych transakcji. Chociaż Spanner działa na wielu serwerach zlokalizowanych w
wielu centrach danych, TrueTime sprawia, że zachowanie rozproszonej bazy danych jest nieodróżnialne od bazy uruchomionej
na pojedynczym serwerze. 