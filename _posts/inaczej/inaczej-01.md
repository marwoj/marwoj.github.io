## Rozdział #1: Pseudo Coaching — czyli jesteś zwycięzcą

**Badania:** W 1953 r. przeprowadzono eksperyment na Yale. Zapytano
studentów, kto z nich zapisał cele, jakie chce osiągnąć w życiu. Tylko 3% z nich odpowiedziało twierdząco. 20 lat
później okazało się, że te 3% miało większy majątek niż pozostałe 97%. Tyle że badanie nie miało miejsca, a było pożywką
dla wielu pseudo coachów, którzy świadomie lub nieświadomie je wykorzystywali. Za pseudo coachingiem nie stoją żadne
badania naukowe.

**Syndrom fałszywej nadziei:** Pseudo coaching jest szkodliwy, bo próbując wprowadzić zmiany w swoim życiu, korzystając
z rad niepopartych żadnymi badaniami łatwo o porażkę. Porażka zniechęca do dalszych działań, obniża poczucie własnej
wartości, bo _jak to jest, że nie potrafię wykorzystać tak skutecznej metody?_

**Czego uczą na rośliny?** Eksperyment w domu pomocy społecznej. Pensjonariuszy podzielono na dwie grupy. Jedna została
poproszona o opiekę nad roślinami — mogła je poustawiać i zrobić drobne przemeblowania. W drugiej grupie kwiatkami
zajmowali się pracownicy. Okazało się, że w pierwszej grupie poprawiło się ogólne zdrowie i samopoczucie, w drugiej
jedno i drugie raczej spadło. Jeśli nie mamy mocy sprawczej i nie stajemy się odpowiedzialny za swój los, to będziemy w
gorszej formie psychicznej i fizycznej.

**Co może pójść nie tak?** Po pierwsze trzeba zrozumieć, że ludzka wola tak jak ciało też ma swoje limity. Po drugie
każdy jest różny. Dlatego warto eksperymentować na sobie, a nie zniechęcać się, jeśli któraś metoda nie działa. Po
niepowodzeniach nie można się obwiniać. Osoby, które są dla siebie wyrozumiałe, szybciej podnoszą się po porażkach i
łatwiej wprowadzają korekty w przyjętej strategii — w konsekwencji osiągają swoje cele. Wniosek? Traktuj siebie tak jak
tych, na których Ci zależy.

**Gdzie w tym wszystkim pieniądze, chwała i sukces?** Viktor Frankl powiedział:
> Nie gońcie za sukcesem — im bardziej ku niemu dążycie, czyniąc z niego swój jedyny cel, tym częściej on was omija. Do
> sukcesu bowiem, tak jak do szczęścia, nie można dążyć; musi on z czegoś wynikać i występuje jedynie jako niezamierzony
> rezultat naszego zaangażowania w dzieło większe i ważniejsze od nas samych lub efektu uboczny całkowitego oddania się
> drugiemu człowiekowi.
