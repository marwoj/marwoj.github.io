## Rozdział #9: Rozpraszacze

Jesteśmy nieustannie rozpraszani. Jedna z analiz pokazała, że jesteśmy w stanie pracować przez 11 minut, zanim nasza
uwaga nie przeniesie się na coś innego. Za to potrzeba aż 23 minut, żeby uwaga wróciła do przerwanego zadania.
Najgorzej, jeśli wpadniemy w łańcuch rozproszenia, (_chain of distraction_) gdzie jeden dystraktor prowadzi do
następnego.

**Mit multitaskingu.** Może wydawać się, że rozpraszacze nie są niczym tragicznym, bo potrafimy ogarnąć wiele rzeczy
naraz, jednak nie jesteśmy w stanie wykonywać dwóch wymagających zadań w tym samym czasie. Może nam się wydawać, że
jesteśmy wielozadaniowi, ale psychologia zauważa, że jest to raczej przełączanie się pomiędzy zadaniami (_task
switching_)

**Task switching** negatywnie wpływa na produktywność, mózg, który przenosi uwagę na coś innego, potrzebuje nawet do 60
sekund (zależy to od poziomu skomplikowania zadania), aby odnaleźć się w nowej sytuacji. Przerzucanie zasobów mózgu
wiążę się też ze sporym wysiłkiem, co powoduje zmęczenie i obniżenie zdolności do sprawnego myślenia. O jakiej skali
mowa? Task switching to nawet **40%** spadek produktywności. Strata czasu i energii na przerzucanie uwagi powoduje
pogorszenie pamięci krótkotrwałej, zwiększoną nerwowość i stres.

Najczęstsze rozpraszacze to:

* **Maile** — dziennie wysyłane jest ok. 100 miliardów maili, niektóre dotrą i do Ciebie. Pytanie, czy trzeba na nie
  odpowiadać od razu? Lepiej wyznaczyć godziny w kalendarzu na zajmowanie się mailami — może to być dwa razy dziennie,
  raz dziennie albo i raz na tydzień — zależy od wykonywanej pracy.
* **Smartfon** — sprawdzamy smartfony automatycznie i nieświadomie. Około 2,8 sek. sprawdzania telefonu skutecznie
  rozprasza uwagę. Warto zatem być świadomy statystyk czasu spędzanych na telefonie i jeśli uznamy, że to za dużo,
  przydatne mogą okazać się programy blokujące np. aplikacja **Freedom**. Odcięcie się od rozpraszaczy pozwala na
  zwiększenie produktywności o ok. 35%. **Tutaj uwaga**: jeśli ktoś korzysta z rozpraszaczy jako przerwy od pracy, to
  lepiej zacząć świadomie planować sobie przerwy.
* **Spotkania** — ponad 50% spotkań oceniana jest przez Polaków, jako kompletnie bezwartościowe. Na spotkaniach można
  zaobserwować tzw. płytką pracę emocjonalną (surface acting), tj. pracownik dostosowuje emocje do norm ustalonych przez
  pracodawcę. W przypadku spotkań prowadzi do sytuacji, gdzie pracownicy nie wyrażają swoich poglądów i zgadzają się z
  innymi.  **Warto zatem minimalizować liczbę spotkań**, a jeśli są konieczne, to należy:
    * przygotować agendę, żeby każdy mógł się zapoznać co poprawi efekty
    * pilnować czasu co niweluje niepotrzebne dyskusje i pozwala się skupić na celu
    * eliminować spóźnialstwo
    * ograniczać liczbę osób — im mniej osób tym sprawniej narada przebiegnie, a koszty dla firmy mniejsze
    * wyznaczyć moderatora, który pilnuje czasu, zakresu spotkania, pogłębia wątki i wciąga innych do rozmowy
