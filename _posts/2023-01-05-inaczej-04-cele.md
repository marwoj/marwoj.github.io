---
layout: post
title:  "Inaczej - Radosław Kotarski. Rozdział #4: Cele"
author: wojciech
categories: [ Work-Life Balance ]
tags: [ main, inaczej, books ]
image: assets/images/inaczej/cover.jpg
comments: false
---
Moje krótkie podsumowanie książki Radka Kotarskiego — „Inaczej”. Książka jest przeglądem literatury, dotyczącej
produktywności oraz work-life balance. Warto poświęcić czas i zapoznać się dokładniej z jej treścią.
To podsumowanie powinno być jedynie zachętą.

> Od tego, jak spędzamy każdy dzień, zależy to, jak spędzamy całe życie.

## Rozdział #4: Cele

Podobnie jak motywację, psychologowie dzielą cele na zewnętrzne i wewnętrzne.

**Cele zewnętrzne**, czyli święta trójca: pieniądze, nieruchomości i ruchomości dla przeciętnego Kowalskiego albo
pieniądze sława i władza dla polityków [sic!] paradoksalnie przeszkadzają w ich osiągnięciu. Nawet wymarzony samochód po
pewnym czasie będzie tylko środkiem transportu i aż prosi się o kolejny cel zewnętrzny. Taka pętla może zrujnować nasze
samopoczucie i zdrowie.

**Cele wewnętrzne** to np. zrzucenie kilogramów dla lepszego samopoczucia, nauczenie się czegoś z czystego
zainteresowania. Prace naukowe potwierdzają, że cele wewnętrzne dobrze wpływają na nasze samopoczucie i poziom
szczęścia. Potwierdza to przytoczony eksperyment ze studentami akademii wojskowej West Point. Ci, którzy kierowali się
celami wewnętrznymi jak patriotyzm, chęć sprawdzenia siebie, szybciej zdobywali stanowiska i zarabiali lepiej niż ich
koledzy, którzy kierowali się celami zewnętrznymi jak stypendium, pensja, awans.

**Cele mieszane** wypadały podobnie źle jak zewnętrzne.

Cele się przydają, ale jak dobrze wyznaczyć cele, aby zwiększyć szanse ich realizacji? Podpowiedzią może być system
**Specific Measurable Achievable Realistic Time-based**, czyli **SMART**. Należy go jednak używać umiejętnie.

**Problem z A i R**: Łatwo o cel, który nie będzie osiągalny i realistyczny z takich powodów jak:

* Efekt Dunninga-Krugera — gdy nie dostrzegamy własnych braków, przeceniamy umiejętności i nie potrafimy ocenić czy coś
  jest osiągalne lub realne
* Złudzenie kontroli _(illusion of control)_ — myślimy, że mamy wpływ na osiągnięcie celu, jednak zbyt wiele
  zewnętrznych
  czynników może wchodzić w grę, które ignorujemy — typu dobrze mi idzie w ruletce, mimo że szanse są 50/50
* Tendencyjność optymistyczna _(optimism bias)_ - możemy ignorować zagrożenia, które przeszkodziły innym, albo możemy
  zawyżać prawdopodobieństwo osiągnięcia celu — innym się nie udało, ale mi na pewno się uda

Zamiast realizacji celu, czekać mogą rozczarowanie, stres i utrata motywacji.

**Odpowiednia trudność:** Jesteśmy silniej zmotywowani, gdy zadanie ma odpowiednia trudność. Zadanie za łatwe nie
przyniesie nam dużo korzyści i nie poczujemy wyzwania. Zadanie za trudne to motywacja spadnie praktycznie do zera.

Do tego zbyt ambitny cel nie tyle odwiedzie od próby jego realizacji, co może skłonić do oszustwa. Przykład banku Wells
Fargo, gdzie ekstremalne cele doprowadziły do oszustw typu konta na zmarłych, karty kredytowe bez wiedzy kredytobiorców
itd.

**Problem z S i M:** dzięki celom konkretnym i mierzalnym łatwiej monitorować postępy i wprowadzać korekty do planu.
Jednak cele zbyt konkretne prowadzą do ślepoty pozauwagowej _(inattentional blindness)_, gdzie zafiksowanie się na
konkretny cel może przesłonić inne zmienne, alternatywne rozwiązania czy pułapki. Próby
skonkretyzowania celów na siłę mogą być też stratą czasu

**Problem z T:** dobrze dobrany deadline może pomóc, jednak zbyt krótki deadline sprawia, że nie zastanawiamy się nad
innymi lepszymi, tańszymi, szybszymi alternatywami. Celem jest jedynie dowiezienie zadania. Tu przykład: Coca Cola
zrezygnowała z celów kwartalnych. Deadline jest stresujący i odbiera radość z dążenia do celu

**Prawo Parkinsona**: praca rozszerza się tak, żeby wypełnić czas dostępny na jej ukończenie. Prawo to często się
sprawdza, jednak wpływa negatywnie na jakość pracy — zwłaszcza w pracy kreatywnej.

**Co nie koniecznie działa?** Czyli dlaczego nie warto słuchać guru motywacji.

* Wizualizacja — to tak jakby już otrzymać nagrodę
* Zapisywanie celów — ale też nie szkodzi
* Mówienie innym o celach, jeśli są zbyt ambitne lub kiedy inni nie mogą nam pomóc — już samym chwaleniem się mamy część
  nagrody

**Recepta?** Cele mogą być tylko i aż drogowskazami. Nie warto na nich ślepo polegać. Należy eksperymentować i sprawdzać
jaki sposób wyznaczania celów działa w naszym przypadku. Może wystarczy **SAR** — okrojona wersja systemu SMART. Cel
jest konkretny, możliwy do zrobienia i odpowiednio trudny? To do roboty.

Dobrze wyznaczone cele, które nadają kierunek temu, co robimy, mogą działać rewelacyjnie i wspierać motywację.

### Więcej można dowiedzieć się tutaj:

- [Radek Kotarski - „Inaczej. Jak pracować mniej, ale lepiej i przyjemniej”](https://altenberg.pl/inaczej-radek-kotarski/)






