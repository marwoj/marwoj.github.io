## Rozdział #4: Prawo pierwsze: Spraw by to było oczywiste

Kiedy nawyki stają się odruchami, przestajemy zwracać uwagę na to, co robimy. Proces zmiany zachowania zawsze zaczyna
się od świadomości — musisz być świadomy nawyków, żeby móc je zmienić.
Świadomość pomaga budować tablica punktacji nawyków, wywodząca się z metody "pokazuj i mów" stosowanej w japońskich
kolejach. Należy sporządzić listę nawyków i postawić przy nich znak +/-/= w zależności od tego, czy nawyk jest
pozytywny, negatywny czy neutralny — tj. czy nawyk pozwala mi stać się takim człowiekiem, jakim chciałbym być.

### Najlepszy sposób kształtowania nowego nawyku

W 2001 roku Brytyjscy naukowcy przeprowadzili eksperyment na 248 osobach, polegającego na wyrobieniu sobie nawyku
ćwiczeń. Pierwsza grupa kontrolna została poproszona o zapisywanie ćwiczeń, druga dodatkowo czytała materiały
informacyjne na temat korzyści zdrowotnych ćwiczeń, trzecia dodatkowo miała stworzyć plan obejmujący czas i miejsce
ćwiczeń na nadchodzący tydzień. W pierwszej i drugiej grupie, 35-38% osób ćwiczyło przynajmniej raz w tygodniu (
prezentacje motywacyjne nie działały), w trzeciej grupie ćwiczyło 91% osób. Jest to tzw. **implementacja intencji**,
czyli plan, kiedy i gdzie wykona się daną czynność, np. będę w poniedziałek przez 30 min trenował po spotkaniu.

Pomocne może być **piętrzenie nawyków**. Francuski filozof Diderot, który żył w nędzy, po otrzymaniu 1000 funtów od
Katarzyny Wielkiej kupił sobie szkarłatną szatę. Z powodu braku harmonii zaczął wymieniać inne stare przedmioty —
dywaniki zastąpił dywanem z Damaszku, dom ozdobił rzeźbami, kupił krzesło skórzane w miejsce wiklinowego. Skłonność
kupowania na fali poprzednich zakupów to tzw. efekt Diderota. Ten sam mechanizm można wykorzystać do kształtowania
nawyków. Zamiast kojarzyć nawyk tylko z czasem i miejscem, lepiej powiązać go z istniejącym już nawykiem, np. po
zamknięciu slack, od razu przebiorę się w strój do ćwiczeń, po zjedzenie kolacji od razu włożę naczynia do zmywarki.

### Motywacja jest przereklamowana — często ważniejsze okazuje się otoczenie

Anne Thorndike, lekarka pierwszego kontaktu w Massachusetts General Hospital w Bostonie chciała poprawić nawyki
żywieniowe pacjentów i pracowników. Zaplanowała eksperyment mający na celu zmianę architektury wyboru w szpitalnej
stołówce (koncepcja kształtowania zachowań poprzez takie zaprojektowanie okoliczności, które będzie skłaniało do
dokonania określonego wyboru). W lodówkach oraz obok stanowisk z jedzeniem umieszczono wodę w butelkach. W ciągu
kolejnych miesięcy sprzedaż napojów z cukrem spadła o 11.4%, a sprzedaż wody wzrosła o 25.8%. Jeśli po wejściu do kuchni
zobaczę talerz z ciastkami, nawet jeśli nie byłem głodny, to wezmę garść. W tym czasie owoce, które są w lodówce,
pozostaną nietknięte. Zachowanie jest funkcją osoby w jej środowisku. Zmiana w tym, co widzisz, może zmienić to, co
robisz.

Jeśli chcesz, żeby nawyk stał się częścią Twojego życia, wyeksponuj związany z nim sygnał, np. połóż matę do ćwiczeń
przed telewizorem. Zadbaj o to, żeby najlepszy wybór był tym najbardziej oczywistym.

Łatwiej jednak jest skojarzyć nowy nawyk z nowym kontekstem, niż tworzyć nowe przyzwyczajenia w otoczeniu rywalizujących
ze sobą wskazówek. Chcesz się zdrowiej odżywiać? Zmień sklep, w którym robisz zakupy. Chcesz przestać mieszać pracę z
życiem osobistym? Wydziel osobne pomieszczenie do pracy.

### Tajemnica samokontroli

W 1971 roku odkryto, że 15% stacjonujących w Wietnamie Amerykańskich żołnierzy było uzależnionych od heroiny, a 35%
wszystkich odbywających służbę próbowało heroiny. Jednak po powrocie do kraju, zaledwie 5% wracało do nałogu w ciągu
pierwszego roku i 12% na przestrzeni trzech lat. Przeczyło to poglądowi, gdzie heroinizm był trwały i nieuleczalny. Po
radykalnej zmianie środowiska, nawyki samoistnie zanikły.

Wietnamskie badania stały w sprzeczności z kulturowymi przekonaniami, bo podawały w wątpliwość traktowanie niezdrowego
nawyku jako słabości kręgosłupa moralnego. Naukowcy przyglądający się ludziom, którzy doskonale nad sobą panowali,
doszli do wniosku, że te osoby nie różnią się istotnie od tych, które sobie nie radzą. Po prostu Ci zdyscyplinowani
lepiej unikają środowiska, które wymaga od nich sprawdzania siły woli i wystawia ich na pokusy. Ludzie cechujący się
najlepszą samokontrolą, najmniej jej potrzebują, bo tworzą zdyscyplinowane otoczenie.

**Odwrotność pierwszego prawa to spraw by to było niewidoczne.**
