## Rozdział #7: Prawo czwarte: Spraw, by to było satysfakcjonujące

Pierwsze trzy prawa zmiany zachowania zwiększają szanse na postąpienie zgodnie z danym zachowaniem tym razem. Czwarte
prawo zwiększa szanse na powtórzenie danego zachowania w przyszłości.

Pod koniec lat 90, Stephen Luby, pracownik służby zdrowia udał się do pakistańskiego Karaczi, które było jednym z
najludniejszych miast na świecie, ale ponad 60% mieszkańców żyło w slumsach. Niehigieniczne warunki życia przyczyniły
się do epidemii chorób. Luby i jego zespół byli świadomi, że nawyk mycia rąk może znacznie poprawić sytuację. Mieszkańcy
wiedzieli, że mycie rąk jest potrzebne, ale robili to byle jak. Wtedy we współpracy z firmą Procter&gamble zespół
zorganizował mydło safeguard, które sprawiało więcej przyjemności ze względu na zapach i pianę. W ciągu kilku miesięcy
odsetek chorych na biegunkę spadło o 52%, zapalenie płuc o 48%, zapalenie skóry o 35%. Długofalowe skutki były jeszcze
lepsze. Nawet jeśli mieszkańcy nie otrzymywali już mydła, to wciąż myli oni dłonie — nawyk pozostał.

Powtarza się to, co jest nagradzane, unika się tego, co jest karane.

### Jakie nagrody są dobre?

Ewolucyjnie nauczyliśmy się żyć w **środowisku natychmiastowej gratyfikacji**. Ważne było, żeby skorzystać z okazji i
najeść się do syta, bo nie wiadomo było, kiedy będzie kolejny posiłek. W nowoczesnym społeczeństwie wiele wyborów nie
przynosi
natychmiastowej korzyści. Jeśli dziś ćwiczysz, efekty zobaczysz za pół roku, jeśli teraz odkładasz pieniądze,
skorzystasz z nich na emeryturze. Jest to **środowisko odroczonej gratyfikacji**.

Jest to tzw. niespójność czasowa (_eng. time inconsistency_). Teraźniejszość cenimy sobie bardziej niż przyszłość.
Dlatego palimy papierosy lub objadamy się, żeby złagodzić stres, wiedząc, że długofalowo pogorszy to nasze zdrowie.

W przypadku złych nawyków natychmiastowy efekt jest satysfakcjonujący, ale ostateczny nieprzyjemny. W przypadku dobrych
nawyków natychmiastowy efekt nie jest przyjemny, ale końcowy rezultat przynosi satysfakcję. Innymi słowy, koszt dobrych
nawyków ponosimy w teraźniejszości, koszt złych nawyków ponosimy w przyszłości.

### Jak wykorzystać zjawisko natychmiastowej gratyfikacji

Najważniejszą kwestią pozwalającą podtrzymać nawyk jest poczucie sukcesu.
Natychmiastowa nagroda powinna być satysfakcjonującym zakończeniem nawyku, bo zwykle zakończenie zapamiętujemy lepiej
niż inne fazy.

Bezpośrednie wzmocnienie może być przydatne w przypadku unikania nawyków, np. ilekroć zrezygnujesz z zakupu
niepotrzebnego ubrania, przelej na rachunek podróże określoną kwotę.
Warto wybierać nagrody, które umacniają poczucie tożsamości, tj. zjedzenie kebaba po siłowni jest sprzeczne z
tożsamością osoby, która dba o zdrowie.

### Jak przestrzegać dobrych nawyków na co dzień

Każdy krok naprzód przynosi satysfakcję, a wizualizacja tych kroków stanowi dowód postępu — to zaś wzmacnia oczekiwane
zachowanie i zapewnia odrobinę natychmiastowej satysfakcji.
Wizualizacją może być zwykły kalendarz, w którym oznaczasz wykonanie nawyku. Myślenie “byle nie przerwać łańcucha” jest
bardzo silne.

**Śledzenie nawyków jest oczywiste** — widok ciągu sukcesów zachęca do ponownego działania. Śledzenie nawyków pozwala
dodatkowo być wobec siebie szczerym, bo często sądzimy, że zachowujemy się lepiej niż w rzeczywistości.

**Śledzenie nawyków jest atrakcyjne** — najskuteczniejszym motywatorem jest postęp. Sygnały świadczące o stawianiu
kolejnych kroków zachęcają do podążania tą samą drogą. Może to być ważne w złe dni, kiedy łatwo zapomnieć o dokonanych
już postępach.

**Śledzenie nawyków jest satysfakcjonujące** — to najważniejsza zaleta. Dodanie iksa w kalendarzu jest samoistną formą
nagrody. Jeśli coś jest miłe, to szansa na wytrwanie w postanowieniu rośnie.

Dzięki śledzeniu nawyków łatwiej skupić się na procesie, a nie na rezultacie. Dodatkowo śledzenie nawyków stanowi
naoczny dowód na to, że oddajesz głosy na typ człowieka, jakich pragniesz się stać, a to przemiła forma natychmiastowej
i naturalnej gratyfikacji.

Żeby śledzenie nawyków było skuteczne, należy zautomatyzować pomiary, gdzie się da, np. zamiast zapisywać wszystkie
zakupy, skorzystać z wyciągu z konta raz w tygodniu itp.

### Jak po przerwaniu ciągu nawyków wrócić na właściwe tory

Zawsze napotkasz jakieś przeszkody spowodowane sytuacją życiową. Jeśli podwinie się noga, należy wrócić na właściwe tory
najszybciej, jak się da. Nawet jeśli powrót będzie niepełny, tj. zrobisz 5 pompek zamiast 40, bo chodzi o bycie typem
człowieka, który nie pomija treningów.

Prawo Goodharta mówi: Gdy wskaźnik zaczyna być traktowany jako cel, przestaje być dobrym wskaźnikiem. Jeśli zależy Ci na
poprawie zdrowia, to mierzenie 10 tys. kroków na niewiele się zda przy śmieciowej diecie.

### Strażnik odpowiedzialności może zmienić wszystko

Odwrotność czwartego prawa brzmi — spraw by to było zniechęcające. Wracanie do złego nawyku jest mniej prawdopodobne,
jeśli jest on bolesny lub nieprzyjemny.
Dzięki strażnikowi odpowiedzialności, działania mogą mieć określoną cenę. Zależy nam na cudzych opiniach i nie chcemy,
żeby ludzie myśleli o nas źle.
