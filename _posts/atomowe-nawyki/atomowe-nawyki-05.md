## Rozdział #5: Prawo drugie: Spraw by to było atrakcyjne

W latach 40 XX wieku, holenderski naukowiec Nikolaas Tinbergen zauważył, że młodo wyklute mewy srebrzyste, ilekroć są
głodne, dziobią czerwoną kropkę na dziobie dorosłego osobnika. Naukowiec imitował prawdziwy dziób, tekturowym, a małe
mewy wciąż dziobały czerwoną kropkę. Im kropka była większa, tym intensywniej pisklęta ją dziobały.
Mózgi zwierząt są zaprogramowane na konkretne bodźce, a gdy bodziec jest przesadzony, mózg reaguje ze zwiększoną
intensywnością. Ludzie również są na to podatni — np. śmieciowe jedzenie wprawia ośrodek nagrody w szaleństwo, bo nasz
mózg w toku ewolucji nauczył się cenić sól, cukier i tłuszcz.

Świat wokół nas aż roi się od perfekcyjnie zaprojektowanych wersji rzeczywistości — przesadnie szczupłe modelki, rój
polubień w social mediach, pornografia, perfekcyjne reklamy itp. Możemy jednak wykorzystać ten mechanizm, żeby tworzyć
nawyki, które będą dla nas atrakcyjne

### Napędzane dopaminą sprzężenie zwrotne

Na podstawie neuroprzekaźnika dopaminy badacze potrafią wyznaczyć chwilę, w której włącza się pragnienie. Jest to
uproszczeniem, bo w kształtowaniu zachowań bierze udział wiele obszarów mózgu, ale dopamina jest dobrym wskaźnikiem.

W badaniu na szczurach z 1954, kiedy badacze zablokowali wytwarzanie dopaminy — szczury straciły ochotę do życia —
przestały jeść, kopulować, a po kilku dniach umarły z odwodnienia. W kolejnym badaniu, kiedy naukowcy podawali szczurom
dodatkowo krople cukrowego syropu, widać było, że syrop im smakuje, ale nie czuły łaknienia. Zdolność do doświadczania
przyjemności pozostała, ale łaknienie zniknęło.

Kiedy odwrócono eksperyment i podawana myszom dopaminę, zwierzęta zaczęły wykonywać nawykowe czynności w oszałamiającym
tempie. Za każdym razem, kiedy mysz wetknęła głowę do pudełka, dostawały dawkę dopaminy. Wkrótce myszy wtykały głowę do
pudełka setki razy na godzinę.

Nawyki są napędzanym dopaminą sprzężeniem zwrotnym. Jednak dopamina nie wiąże się tylko z przyjemnością, ale też z
motywacją, uczeniem się, zapamiętywaniem.

Co ciekawe, ośrodek aktywowany w mózgu w chwili otrzymania nagrody, jest tym samym, który aktywuje się, gdy nagrody
oczekujemy. Ponadto więcej obwodów nerwowych w mózgu jest odpowiedzialnych za pragnienie nagród niż za zadowolenie z
nich.

Każde działanie jest podejmowane ze względu na poprzedzające je oczekiwanie. Chęć wywołuje reakcję. Musimy dbać o
atrakcyjność nawyków, bo do działania motywuje nas przede wszystkim oczekiwanie satysfakcjonującego doświadczenia.

Żeby wykorzystać ten fakt, można skorzystać z **łączenia pokus**. Prawdopodobieństwo uznania zachowania za atrakcyjne
rośnie, jeśli równocześnie robisz jedną ze swoich ulubionych rzeczy. Lubisz oglądać seriale, ale zarazem chcesz zacząć
ćwiczyć? Oglądaj seriale na bieżni.

Można nawet stosował łączenie pokus wraz z piętrzeniem nawyków np.

1. Po [aktualny nawyk] będę [potrzebny nawyk]
2. Po [potrzebny nawyk] będę [chciany nawyk]

Chodzi o stworzenie przyzwyczajenia, któremu nie sposób się oprzeć, np.:

1. Po odłożeniu telefonu zrobię 10 przysiadów (potrzeba)
2. Po zrobienie 10 przysiadów zerknę na facebooka (chęć)

### Rola rodziny i przyjaciół w kształtowaniu nawyków

W 1956 roku Węgier Laszlo Polgar napisał cykl listów do kobiety o imieniu Klara. Twierdził, że człowiek nie rodzi się
geniuszem, a staje się nim dzięki nauce i praktyce. Odrzucał koncepcję wrodzonych talentów, wierzył tylko w ciężką
pracę.
Laszlo znalazł swoją Klarę i mieli trzy córki. Zsuzsa zaczęła grać w szachy w wieku 4 lat i po pół roku pokonywała
dorosłych. Zsofia radziła sobie jeszcze lepiej — jako czternastolatka została światowej sławy czempionką a kilka lat
później arcymistrzynią. Najmłodsza Judit w wieku 5 lat pokonywała ojca, w wieku 12 lat była na liście 100 najlepszych
szachistów świata, a w wieku 15 lat i czterech miesięcy zdobyła tytuł arcymistrzowski, poprawiając wynik Boby’ego
Fishera.

Siostry przedstawiają swoje dzieciństwo jako radosny okres. Uwielbiały grać w szachy. Dorastały w kulturze, która
stawiała szachy ponad wszystko — były chwalone i nagradzane za grę.

Człowiek chce budować więzi i zasługiwać na szacunek i aprobatę. Dorastamy w grupie, naśladujemy jej zachowania, a
następnie chcemy się wpasować w jej normy. Zachowania pomagające nam się dopasować są atrakcyjne. Naśladujemy zachowania
trzech grup: bliskich, licznych i wpływowych.

#### Naśladowanie bliskich

Im bliżej z kimś jesteśmy, tym większe prawdopodobieństwo naśladowania nawyków. W badaniu
trwającym 32 lata na grupie 12 tys. osób okazało się, że ryzyko otyłości wzrasta, jeśli ta osoba ma otyłego przyjaciela.
Działa to w drugą stronę. Jeśli jedna z osób w związku schudła, to w jednej trzeciej przypadków partner także zgubił
zbędne kilogramy.

Jedna z najskuteczniejszych metod nabywania lepszych nawyków polega na dołączeniu do kultury, w której twoje pożądanie
zachowanie jest czymś normalnym. Otocz się ludźmi mającymi nawyki, które sam chcesz wykształcić. Aby pójść o krok dalej,
warto też, żeby już mieć z tą grupą coś wspólnego — tu przykład aplikacji Nerd Fitness, która pomaga nerdom nabierać
kondycji wśród takich jak oni — fanów Gwiezdnych Wojen, Fantasy itp.

#### Naśladowanie licznych

W latach 50 Solomon Asch przeprowadził badanie, w którym badany umieszczony wśród aktorów miał wskazać, która z linii
A,B,C ma taką samą długość jak linia na pierwszej kartce.

Na początku aktorzy zawsze wskazywali poprawne odpowiedzi. Jednak za którymś razem celowo zaczynali wskazywać błędną
odpowiedź. Kiedy badany był z jednym lub dwoma aktorami, radził sobie dobrze. Kiedy liczba aktorów wskazujących źle
rosła, po dłuższym wahaniu także wskazywał linię o błędnej długości.
Tendencja ta dotyczyła 75% badanych.

![Badanie - konformizm przy określaniu długości linii](/assets/images/atomowe-nawyki/bars.png)

Dlatego sprawdzamy opinie na różnych portalach, bo chcemy naśladować mądre nawyki i decyzje. Zwykle jest to mądra
strategia, ale może mieć też wadę. W eksperymencie na szympansach, gdy z grupy która opanowała lepszy sposób otwierania
orzechów, przeniesiono jednego szympansa do innej grupy posługującej się mniej efektywną metodą, unikał on stosowania
lepszego sposobu, aby dostosować się do grupy.
U ludzi jest podobnie. Nagroda w postaci akceptacji jest często ważniejsza niż satysfakcja z wygranej w sporze,
udowodnienie swojej inteligencji czy dotarcie do prawdy.

#### Naśladowanie wpływowych

Przyciągają nas zachowania, dzięki którym zyskujemy szacunek i wyższy status społeczny. Staramy się naśladować nawyki
ludzi sukcesu, bo sami go pragniemy. Jeśli jakieś zachowanie pozwala zasłużyć na poważanie, uważamy je za atrakcyjne.
Jeśli zachowanie obniża nasz status społeczny, unikamy go. Dlatego nieustannie główkujemy “Co inni sobie pomyślą”

### Skąd się biorą pragnienia?

W zachowaniu można wyróżnić powierzchowne pragnienie i głębszy ukryty motyw. Mam ochotę na burgera, bo ewolucyjnie muszę
jeść, żeby przeżyć. Ukrytymi motywami mogą być

- oszczędzanie sił
- zdobywanie pożywienia i wody
- znajdowanie miłości i rozmnażanie się
- nawiązywanie kontaktów i relacji z innymi
- zdobywanie akceptacji społecznej
- ograniczenie niepewności
- osiągnięcia statusu i prestiżu

Ewolucja nie zaszczepiła w nas pragnienia palenia papierosów czy zerkania na facebooka. Na fundamentalnym poziomie
chcemy złagodzić lęki, czy zdobyć akceptację społeczną.
Istnieje wiele sposobów na zaspokojenie tego samego ukrytego motywu. Jeden człowiek łagodzi stres, paląc papierosa, inny
pójdzie pobiegać.

Prognoza nagrody wywołuje określone uczucie — tak powstaje pragnienie. Pragnienie, które może uruchomić dobry albo zły
nawyk. Pragnienie jest chęcią zmiany wewnętrznego stanu. Jeśli się przejadasz, zapalasz papierosa albo spędzasz czas w
social mediach, to nie chcesz chipsów, tytoniu lub polubień, ale chcesz się inaczej poczuć.

Można uatrakcyjnić trudne nawyki, jeśli nauczymy się je kojarzyć z pozytywnymi. Zamiast mówić "musisz", lepiej mówić
"chcę". Przeformułowanie nawyków tak, aby eksponować płynące z nich korzyści, sprawia, że są bardziej atrakcyjne.

**Trening** — zamiast czegoś, co męczy i pozbawia energii — sposób na rozwijanie umiejętności, poprawę zdrowia. Zamiast
„Rano muszę pobiegać”, powiedz „Pora na poprawę wytrzymałości”
**Finanse** — zamiast wyrzeczenia i ograniczenia — wolność finansowa w przyszłości. Obniżenie obecnych standardów
poprawi przyszłą stopę życia
**Trema** — zamiast „jestem nerwowy” — „jestem podekscytowany", a adrenalina pomoże mi się skupić”

