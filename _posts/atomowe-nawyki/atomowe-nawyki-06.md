## Rozdział #6: Prawo trzecie: Spraw, by to było łatwe

Eksperyment ze studentami, jaki przeprowadził Jerry Uelsmann, profesor na Uniwersytecie Florydy pokazuje, jak ważne jest
działanie. Podzielił studentów na dwie grupy: ilościową, która dostawała ocenę na podstawie liczby zrobionych zdjęć i
jakościową, która dostawała ocenę na podstawie najlepszego zdjęcia. Pod koniec semestru okazało się, że wszystkie
najlepsze zdjęcia były zrobione przez grupę ilościową, która pozwalała sobie na eksperymenty. Robiąc setki zdjęć, uczyli
się na błędach. Grupa jakościowa dyskutowała o doskonałości bez weryfikacji teorii.

Obydwie grupy intensywnie pracowały, ale jedna była ciągle zajęta, a druga ciągle działała.
Uciekamy się do bycia ciągle zajętym, bo daje nam to iluzję postępu, a do tego nie narażamy się na porażkę.

**Jak długo trwa kształtowanie nowego nawyku?** Kształtowanie nawyku to proces stopniowej automatyzacji zachowania
dzięki jego powtarzaniu. Jest to tzw. długotrwałe wzmocnienie synaptyczne, czyli usprawnienie połączeń między neuronami
na podstawie niedawnych wzorców zachowań. Pytanie “Jak długo trwa wykształcenie nowego nawyku” powinno brzmieć “Ile razy
trzeba coś zrobić, aby ukształtować nowy nawyk?” Nie ważne jak długo ćwiczysz, ale z jaką częstotliwością. Dlatego warto
zadbać o regularność.

### Prawo najmniejszego wysiłku

Energia jest cenna, a ewolucja zaprogramowała nas tak, żeby ją oszczędzać. Im więcej jakieś działanie wymaga energii,
tym
mniejsze prawdopodobieństwo jego realizacji. Jednym z najskuteczniejszych sposobów zmniejszenia oporu związanego z
nawykami jest projektowanie otoczenia. Idąc na siłownię, lepiej wybrać tą po drodze do pracy, niż tą gdzie trzeba
dojeżdżać.

Japońskie przedsiębiorstwa położyły nacisk na lean production, dążenie do wyeliminowania z procesu produkcyjnego
marnotrawstwa m.in. przeprojektowując przestrzeń. W rezultacie fabryki były wydajniejsze, a produkty, bardziej
niezawodne. Jest to strategia addition by subtraction, gdzie ujmując idący na marne wysiłek, generowane są zyski.

#### Przygotuj otoczenie do przyszłego użytku

Należy stworzyć środowisko, w którym robienie właściwej rzeczy jest jak najłatwiejsze a robienie rzeczy niewłaściwej jak
najbardziej utrudnione.

Gdy kończymy oglądać telewizję, warto odłożyć pilota na swoje miejsce i poukładać poduszki, po posiłku należy włożyć
naczynia do zmywarki itp. Pozwala to zaoszczędzić mnóstwo czasu w przyszłości, a do tego środowisku będzie pozbawione
dystraktorów. Dzięki temu kolejna czynność do wykonania w danym pomieszczeniu jest łatwiejsza.

Sposoby na przygotowanie otoczenia tak, by było gotowe do dalszego użytku to np.:

- Przygotowanie pokrojonych owoców do lodówki, żeby łatwiej było po nie sięgnąć
- Przygotowanie stroju do treningu i rozłożenie maty
- Położenie książki w widocznym miejscu na stoliku

Można też odwrócić tą zasadę i przeprojektować środowisko tak, aby utrudnić złe nawyki:

- Zablokuj wtyczkami do przeglądarki media społecznościowe
- Wyłącz telewizor z gniazdka
- Pozostaw telefonu w innym pomieszczeniu

### Jak przestać odkładać sprawy na później dzięki zasadzie dwóch minut

Na to, jak będzie wyglądał nasz dzień, mają wpływ decydujące momenty. Moment, w którym sięgasz w sklepie po owoce i
warzywa lub chipsy, wpływa na twoje posiłki w ciągu dnia. Są to wybory przypominające rozjazdy na autostradzie i kieruję
Cię one w produktywną lub nieproduktywną stronę. Te drobne wybory kumulują się. Nawyki są punktem początkowym tych
decyzji.

#### Zasada dwóch minut

Jeśli zaczynasz kształtować nawyk, nie powinno ci to zająć więcej niż dwie minuty. Zamiast ćwiczyć przez pół godziny,
rozłóż matę do ćwiczeń i się na niej połóż. Kiedy opanujesz sztukę zaczynania, pierwsze dwie minuty będą inicjowały
dalsze działania.

Gdy już zaczniesz robić to, co trzeba, łatwiej będzie kontynuować. Spróbuj zrobić tylko jeden przysiad, bez wykonania
kilku powtórzeń. Należy jednak skończyć w odpowiednim momencie, żeby czuć niedosyt. Ernest Hemingway, w kontekście
pisania powiedział: “Najlepiej jest przerwać wtedy, kiedy wciąż ci dobrze idzie”

Gdy już opanujesz nawyk i będziesz go powtarzać codziennie przez 2 minuty, możesz zastosować technikę rozwijania
nawyków, tj. możesz stopniowo rozbudowywać nawyk z myślą o ostatecznym celu.

### Jak sprawić, by dobrym nawykom nie dało się oprzeć, a złe nie wchodziły w rachubę?

#### Technika autozobowiązania

Latem 1830 Wiktor Hugo znalazł się w obliczu niemożliwego do dotrzymania terminu. Dwanaście miesięcy wcześniej obiecał
wydawcy książkę, ale zamiast pisać, zajmował się spotkaniami towarzyskimi. Poirytowany wydawca zgodził się na
przedłużenie terminu o pół roku. Hugo poprosił asystenta o zamknięcie całej odzieży wierzchniej w skrzyni. Dzięki temu
spędził jesień i zimę 1830 roku w gabinecie gdzie zajął się pisaniem Dzwonnika z Notre Dame.

**Technika autozobowiązania** polega na dokonaniu w teraźniejszości wyboru, który zdecyduje o działaniach w przyszłości.
Umożliwia ona kierowanie się dobrymi intencjami, zanim padnie się ofiarą pokusy.

#### Automatyzacja nawyków

Jednorazowe działania sprzyjają dobrym nawykom. Kupno filtra do wody sprawi, że będziemy pili jej więcej, kupno dobrego
materaca poprawia sen, utworzenie filtra na maile poprawi produktywność, wtyczka blokująca social media zaoszczędzi
sporo czasu

Podjęcie jednorazowej decyzji oraz wykorzystanie technologii pozwala zautomatyzować jak największą część spraw, aby móc
skupić się na innych istotnych zadaniach
