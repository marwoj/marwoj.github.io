## Rozdział #2: Jak nawyki kształtują tożsamość (i na odwrót)

Istnieją trzy warstwy zmiany zachowania

- rezultatów (to, co otrzymujesz) - schudnięcie
- procesów (to, co robisz) - nawyki i systemy - plan treningowy, dieta
- tożsamości (to w co wierzysz) - tj. światopogląd i przekonania, własny wizerunek — świadomość bycia osobą dbającą o
  zdrowie

![Trzy warstwy zmiany zachowania](/assets/images/atomowe-nawyki/layers.png)

Żeby zaszła zmiana wszystkie warstwy są istotne i żadna nie jest ważniejsza od innych. Istotny jest kierunek, w którym
przebiega zmiana.

Skupienie się na tym, co chcemy osiągnąć, prowadzi do powstania nawyków bazujących na rezultatach. Alternatywą jest
budowanie nawyków, bazujących na tożsamości tj. kim chcemy być. Lepiej być osobą, która nie pali niż osobą, która
próbuje rzucić. Możesz chcieć być bogatszy i jednorazowo zrezygnować z zakupów, ale jeśli masz skłonności do konsumpcji,
będzie cię ciągnęło do wydawania pieniędzy. Lepiej być osobą która myśli o przyszłości — wtedy łatwiej będzie
kontrolować budżet.

Badania pokazały, że jeśli człowiek uwierzy w konkretny aspekt swojej tożsamości, staje się bardziej skłonny do
działania zgodnego z tym przekonaniem. Dla kogoś, identyfikującego się jako osoba prowadząca zdrowy tryb życia,
odmówienie sobie słodyczy będzie łatwe.
Niestety działa to w drugą stronę, tj. jeśli uwierzysz, że “Wszędzie się gubisz”, “Zawsze się spóźniasz” itp., to
wpadniesz w mentalne koleiny i uznasz to za pewnik

### Dwuetapowy proces zmiany tożsamości

Tożsamość jest pochodną nawyków. Jeśli codziennie ćwiczysz, uosabiasz tożsamość osoby dbającej o zdrowie.

Angielski słowo identity wywodzi się z łacińskiego essentitãs (istnienie) oraz identidem (wielokrotnie). Tożsamość jest
zatem wielokrotnie powtarzanym istnieniem. Nie urodziłeś się osobą dbającą o zdrowie. Jeśli jednak nieustannie dbasz o
dietę i formę, to stajesz się taką osobą. Każdy nawyk to sugestia: “A może właśnie taki jestem”.

Gdy liczba oddanych na nową tożsamość głosów rośnie, zaczynasz wierzyć, że jesteś inną osobą. Nowa tożsamość wymaga
nowych dowodów. Jeśli będziesz oddawał te same głosy co zawsze, to nic się nie zmieni. Zatem:

1. Określ jakim typem człowieka chciałbyś być
2. Udowodnij to sobie małymi zwycięstwami

