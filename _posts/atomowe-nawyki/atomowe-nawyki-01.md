## Rozdział #1: Zaskakująca potęga atomowych nawyków

Organizacja British Cycling miała za sobą niemal 100 lat przeciętności, jedno złoto na olimpiadzie i żadnej wygranej w
Tour de France.

Dave Brailsford zatrudniony jako specjalista od szlifowania talentów miał to zmienić. Powiedział: "Jeśli podzielić
wszystko, co ma związek z jazdą na rowerze, na najdrobniejsze elementy, a potem udoskonalić każdą z tych rzeczy o jeden
procent, to po połączeniu tych elementów z powrotem w całość, uzyskasz znaczną poprawę".

Brailsford i trenerzy przeprojektowali siodełka na wygodniejsze, nacierali opony alkoholem, żeby poprawić przyczepność,
za pomocą czujników śledzili, jak zawodnicy reagowali na trening. Testowali różne żele do masażu, zatrudnili chirurga,
który uczył mycia rąk, co minimalizowało ryzyko przeziębienia. Określali poduszki i materace zapewniających lepszy sen.

Pięć lat później zespół British Cycling zdominował zawody szosowe i torowe na igrzyskach w Pekinie, w 2008 wywalczając
60% złotych medali. W 2012 r. w Londynie ustanowili dziewięć rekordów olimpijskich i siedem rekordów świata. W 2012
Bradley Wiggins jako pierwszy Brytyjczyk wygrał Tour de France a w latach 2013 i 2015- 2017 wygrywał Chris Froome.

### Dlaczego drobne nawyki przyczyniają się do dużych zmian?

Poprawienie czegoś o 1% może być niedostrzegalne, ale nawyki są procentem składanym od samodoskonalenia. Długofalowo
przynoszą ogromne korzyści.

Wolne tempo przemian sprzyja nabywaniu złych przyzwyczajeń, które są łatwiejsze. Niezdrowa dieta jednorazowo nic nie
szkodzi, ale śmieciowe jedzenie każdego dnia może być zabójcze dla zdrowia. Nieważne, jakie teraz masz osiągnięcia (lub
ich nie masz), ważne czy twoje nawyki prowadzą Cię w dobrym kierunku.

![The Power of Tiny Gains](/assets/images/atomowe-nawyki/gains.png)

### Na czym polega postęp?

Przyjrzyjmy się kostce lodu w pokoju o temperaturze -5℃. Gdy temperatura zaczyna rosnąć -4℃, -3℃ itd. nie widzimy
zmiany, mimo że kostka jest cieplejsza. Dopiero przekroczenie granicy 0℃ sprawia, że kostka zaczyna topnieć.

Podobnie jest z nawykami. Nie widząc rezultatów łatwo o zaprzestanie, jednak praca nie poszła na marne, po prostu
trzeba przejść przez plateau ukrytego potencjału, żeby zobaczyć zmiany.

![The Power of Tiny Gains](/assets/images/atomowe-nawyki/potential.png)

### Zapomnij o celach, skup się na systemie

Cele pozwalają wyznaczyć kierunek, jednak mogą być szkodliwe

- zwycięzcy i przegrani mają te same cele — zatem to nie cele determinują sukces, a system pozwalający do nich dążyć
  osiągnięcie celu jest tylko chwilową zmianą. Cel w postaci posprzątania pokoju na niewiele się zda, jeśli nie mamy
  nawyku utrzymywania porządku
- cele odbierają radość — jesteśmy szczęśliwy tylko w momencie osiągnięcia celu. Cel jest binarny — wszystko albo nic.
  Satysfakcję powinien dawać proces, a nie cel
- cele są sprzeczne z długofalowym rozwojem — po osiągnięciu celu łatwo wrócić do starych nawyków — coś jak efekt jo-jo.
  Jeśli zmiana nawyków sprawia Ci trudność, to problem nie tkwi w tobie. Problemem jest twój system. Nie rozwijasz się
  do poziomu wyznaczonych celów, ale równasz do poziomu stosowanych systemów.
