## Rozdział #3: Cztery łatwe kroki do przyswojenia sobie lepszych nawyków

W 1898 roku Edward Thorndike przeprowadził eksperyment na kotach, które miały za zadanie wydostać się z klatki,
naciskając dźwignię. Po ok. 30 próbach średnia wydostania się z klatki wynosiła 90s dla pierwszych trzech prób oraz 6.3s
dla trzech ostatnich prób.

**Dlaczego mózg rozwija nawyki?** Tworzenie nawyków obniża poziom aktywności mózgu. Świadomy umysł jest słabym punktem
mózgu i może się zajmować tylko jednym problemem. Nawyki odciążają mechanizmy poznawcze i uwalniają potencjał umysłu, co
pozwala skupić się na innych zadaniach.
Czy przez nawyki życie nie stanie się nudne? Czy rutyna nie zabije spontaniczności? Wręcz przeciwnie. Nawyki nie
ograniczają wolności, a ją dają. Bez dobrych nawyków finansowych zawsze będziesz walczył o kolejny grosz, bez dobrych
nawyków zarządzania czasem cały czas będziesz niewolnikiem piętrzących się zadań. Rozwijanie nawyków pozwala zrobić
więcej tego, na czym Ci zależy.

**Naukowe podstawy działania nawyków** — Proces nabywania nawyków można podzielić na cztery etapy:

1. Sygnał — jest pierwszą zapowiedzią czekającej nagrody i prowadzi do pragnienia.
2. Pragnienie — jest siłą napędową każdego nawyku. Bez pragnienia nie mamy motywacji do zmiany. Pragniemy nie samego
   nawyku, ale zmiany pewnego stanu. Każdy jednak ma inne pragnienia. Dla hazardzisty dźwięk jednorękiego bandyty może
   zachęcać do gry, dla kogoś, kto nie bywa w kasynach to tylko szum otoczenia.
3. Reakcja — właściwy nawyk.
4. Nagroda — celem nagrody jest uwolnienie od pragnienia i danie satysfakcji. Nagrody uczą wybierania działań, które
   warto powtórzyć w przyszłości.

Celem każdego nawyku jest rozwiązanie napotkanego problemu, niedogodności, dyskomfortu.
Sygnał i pragnienie należą do fazy problemu. Reakcja i nagroda do fazy rozwiązania.
