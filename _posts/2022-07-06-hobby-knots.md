---
layout: post
title: "Jak zawiązać sznurowadła? Węzeł refowy podwójnie zabezpieczony."
author: wojciech
categories: [ Hobby, Knots ]
tags: [ hobby ]
image: assets/images/knots/refowy-2.jpg
comments: false
---

Wiążąc sznurowadła, nie zastanawiamy się nad strukturą węzła, którego używamy. A przecież jest mnóstwo węzłów, które
umożliwiają połączenie dwóch lin — w tym wypadku sznurowadeł. Dlaczego zatem na co dzień używamy węzła refowego
z podwójną pętelką?

## Węzeł refowy, płaski

Węzeł refowy podwójnie zabezpieczony jest to modyfikacja węzła refowego (_reef knot_), zwanego też płaskim lub
kwadratowym. Węzeł swoją nazwę wywodzi od jego pierwotnego zastosowania przy refowaniu żagli, kiedy żagiel jest zwijany
i zabezpieczany, celem zmniejszenia jego powierzchni.

![Węzeł refowy](/assets/images/knots/refowy-1.jpg)

Wiążąc ten węzeł, trzeba być świadomym jego ograniczeń. Może się ześlizgnąć, jeśli dwie liny są różnej średnicy
lub kiedy liny wykonana są z różnych materiałów — zwłaszcza śliskich. Dlatego też nie powinien być używany jako związ do
łączenia dwóch lin — są lepsze węzły jak węzeł _szotowy_, _prosty niezabezpieczony_, _wantowy_, _huntera_ czy _ósemkowy_
.

Można zaobserwować efekt ześlizgiwania się węzła — kiedy spadnie deszcz, a sznurówki stają się mokre i śliskie, łatwiej
o rozwiązanie się buta.

## Węzeł refowy podwójnie zabezpieczony

Węzeł refowy podwójnie zabezpieczony, zwany też węzłem refowym z podwójną pętelką ma zabezpieczone końcówki pracujące.
Są one przełożone przez środek węzła. Dzięki temu, kiedy węzeł pracuje i jest poddawany obciążeniom, końcówki nie mają
aż tyle swobody, żeby poluzować węzeł — aczkolwiek wciąż jest to możliwe, bo przecież sznurowadła też się rozwiązują.

Dlaczego zatem akurat ten węzeł jest stosowany przy wiązaniu sznurowadeł? Sznurowadła to dwie liny o tej samej
średnicy, które są dosyć szorstkie — czyli spełniają główne założenia dla tego węzła. Można go łatwo i szybko zawiązać i
równie szybko rozwiązać.

Do tego węzeł poddany obciążeniu rozwiązuje się aż tak łatwo — dlatego mocniej zawiązane sznurowadła trzymają lepiej.

Może i nie jest to najbardziej wytrzymały węzeł, ale do zawiązania buta — wystarczy.

![Węzeł refowy](/assets/images/knots/refowy-2.jpg)

## Jak zawiązać?

[Węzeł refowy — animacja](https://www.animatedknots.com/square-knot)

Żeby zawiązać węzeł refowy podwójnie zabezpieczony, możemy zawiązać węzeł tak, jakbyśmy wiązali buta, lub po prostu
możemy przełożyć końcówki liny przez środek węzła refowego.

### Więcej można przeczytać tutaj:

- Węzły i sploty, Cyrus L. Day, Colin Jarman







