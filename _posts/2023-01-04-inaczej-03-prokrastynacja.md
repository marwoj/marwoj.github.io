---
layout: post
title:  "Inaczej - Radosław Kotarski. Rozdział #3: Prokrastynacja"
author: wojciech
categories: [ Work-Life Balance ]
tags: [ main ]
image: assets/images/inaczej/cover.jpg
comments: false
---
Moje krótkie podsumowanie książki Radka Kotarskiego — „Inaczej". Książka jest przeglądam badań i literatury dotyczącej
produktywności oraz work-life balance, dlatego uważam że warto poświęcić czas i zapoznać się dokładniej z jej treścią.
To podsumowanie powinno być jedynie zachętą.

> Od tego, jak spędzamy każdy dzień, zależy to, jak spędzamy całe życie.

## Prokrastynacja

Prokrastynacja to tendencja do wiecznego odkładania roboty na później. Około 20% dorosłych identyfikuje się jako
chronicznych prokrastynatorów, a większości z nas zdarza się od czasu do czasu.

Tim Urban obrazowo opisuje prokrastynację w ten sposób: ja chcę zabrać się do pracy, ale pojawią się Małpa
Natychmiastowej Nagrody (Instant Gratification Monkey) która zamiast pracować każe oglądać YouTube itp. Zabiera do
krainy zwanej Mrocznym Placem Zabaw, gdzie pozostajemy do momentu aż zbliża się termin wykonania zadania. Wtedy pojawi
się Potwór Paniki który przegania małpę, ale czasu jest już niewiele ;)

Prokrastynacja nie jest przyczyną a skutkiem. Przyczyną mogą być brak samokontroli, słaba organizacja czy brak
motywacji.

**Prokrastynator zrelaksowany czy spięty?** Psychologowie twierdzą że istnieją dwa typy prokrastynatorów

- Zrelaksowany - czuje że czekająca praca powoduje stres dlatego woli ją odwlekać i zająć się czymś przyjemniejszym.
  Często mówi się o nim zdolny ale leniwy
- Spięty - posiada wewnętrznego krytyka który szepce do ucha: „za nic nie możesz się zabrać, znowu marnujesz czas” itd.
  Ucieka w prokrastynację, bo jest przytłoczony obowiązkami, presją, niepewnością efektów pracy czy niezadowoleniem z
  działań.

Typ **zrelaksowany** jest trudny w obsłudze bo często nie czuje potrzeby zmiany. Nie przeszkadza mu że praca na ostatnią
chwilę jest gorszej jakości. Warto żeby nabył świadomość konsekwencji odkładania wszystkiego na ostatnią chwilę.
Paradoksalnie typ zrelaksowany powinien zaczerpnąć od spiętego właśnie trochę napięcia. Może otoczenie zapytać w
otoczeniu jak postrzegana jest jego praca żeby sobie uświadomił że nie wszystko jest w porządku

Typowi **spiętemu** pomoże wyciszenie wewnętrznych głosów. Może to być głos krytyka (jesteś nikim bo nie umiesz zabrać
się
robotę), jego alter-ego: nagabywacza (rusz tyłek, robota czeka!) lub dziecka które znajduje proste rozwiązania (lepiej
się pobawmy).
Należy wyeliminować przyczyny prokrastynacji — zmniejszyć napięcie i wynikające z pracy nieprzyjemności. Rady
typu bardziej się staraj, lepiej się organizuj przynoszą wręcz odwrotny rezultat. Warto negować krytyka - jeśli mówi
„musisz zrobić coś na najwyższym poziomie”, trzeba zapytać a co się stanie jeśli jakość nie będzie doskonała? Wyleją
mnie z roboty? Jeśli tak to mam plan B itp. Chodzi o to żeby obniżyć stres i napięcie. Spięty ma podejście że _wszystko
musi zrobić_, a nastawienie powinno być że _zrobi_ lub _chce zrobić_.

**Jakim typem prokrastynatora jesteś Ty?**

### Więcej można dowiedzieć się tutaj:

- [Radek Kotarski - „Inaczej. Jak pracować mniej, ale lepiej i przyjemniej”](https://altenberg.pl/inaczej-radek-kotarski/)






